<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="gez">
<head>
  <meta http-equiv="content-type" content="application/xhtml+xml; charset=utf-8"/>
  <title>Ascension of Isaiah</title>
  <meta name="Author" content="Michal Jerabek"/>
  <meta name="KeyWords" content="Ethiopic, Ethiopian, Geez, Ge`ez"/>
  <meta name="Description" content="This document is a part of Library of Ethiopian Texts (LET). This virtual on-line library offers texts in classical Ethiopic (biblical, apocryphal, historical writings, etc.) and in most cases also the English translations. The entrance page of the main LET site could be found on http://anes235-1.ff.cuni.cz/projects/semitic/ethiopian/."/>
</head>
<body>

<h3>ክፍል ፭።</h3>

<p>
በእንተ እላንቱ እንከ ራእያት ተምዐ ብርያል ላዕለ ኢሳይያስ ወነበረ 
ውስተ ልበ ምናሴ ወወሠሮ ለኢሳይያስ በሞሠርተ ዕፅ። ወኢሳይያስ 
እንዘ ይትወሠር ቆመ መስተዋድዮ ብልኪራ ወነቢያተ ሐሰት ኵሎሙ  
ቆሙ እንዘ ይስሕቁ ወይትፌሥሑ ላዕለ እሳይያስ። ወበልኪራ  
በምኬምቤኩስ ቆመ ቅድመ ኢሳይያስ እንዘ [ይስሕቁ]  ያክሞስስ።  
ወይቤ በልኪራ ለኢሳይያስ በል ሐሰውኩ  ኵሎ ዘተናገርኩ  
ወፍናዊሁኒ ለምናሴ ሠናያት ወርቱዓት እማንቱ ወፍናዊሁኒ  
ለበልኪራ ሠናይት ውእቱ ወዘእለ ምስሌሁ። ወዘንተ ይቤሎ ሶበ 
አሀዘ ይትወሠር። ወኢሳይያስ ሀሎ በራእየ እግዚእ ወከሡታት አዕይንቲሁ  
ወ(ኢ)ይሬእዮሙ። ወበልኪራ ዘንተ ተናገሮ ለኢሳይያስ በል 
ዘእብለከ ወእመይጥ ልቦሙ ወአጌብሮ ለምናሴ ወለመላእክተ ይሁዳ  
ወለሕዝብ ወልኵላ ኢየሩሳሌም ከመ ይስግዱ ለከ። ወአውሥአ  
ኢሳይያስ ወይቤ እመሰ እምኀቤየኑ ውእቱ ብሂል ውጉዝ ወርጉም 
አንተ ወኵሉ ኀይላቲከ ወኵሉ ቤትከ እስመ አልብከ ፈድፋደ 
ዘትነሥእ እማእሰ ሥጋየ። ወአኀዝዎ ወወሠርዎ ለኢሳይያስ ወልደ አሞጽ  
በሞሠርተ ዕፅ። ወምናሴ ወበልኪራ ወነቢያት ሐሰት 
ወመላእክት ወሕዝብ ወኵሉ ቆሙ እንዘ ይሬእዩ። ወለነቢያት እለ ምስሌሁ 
ይቤ ዘእንበለ ይትወሠር ሖሩ ብሔረ ጢሮስ ወሲዶና እስመ ሊተ 
ለባሕቲትየ ቶስሐ እግዚአብሔር ጽዋዐ። ወኢሳይያስ እንዘ ይትወሠር ኢጸርሐ  
ወእበከየ አላ አፉሁ ይትናገር ለመንፈስ ቅዱስ እስከ ተወሠረ 
ለክልዔ። ዘንተ ገብረ ብልያር ለኢሳይያስ በእደ በልኪራ ወበእደ ምናሴ እስመ  
ሀሎ ሰማየል በዐቢይ መዓት ላዕለ ኢሳይያስ እመዋዕለ ሕዝቅያስ 
ንጉሠ ይሁዳ በእንተ ነገራት ዘርእየ በእንተ ፍቁር ወበእንተ ሀጕለ  
ሰማየል ዘርእየ በእግዚእ እንዘ ዓዲ ይነግሥ ሕዝቅያስ አቡሁ። 
ወገብረ በከመ ፈቃዱ ለስይጣን።
</p>

</body>
</html>
