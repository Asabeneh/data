<html>
<head>
   <title>Enoch II</title>
   <META NAME="Description" CONTENT="This document is a part of Library of Ethiopian Texts (LET). This virtual on-line library offers texts in classical Ethiopic (biblical, apocryphal, historical writings, etc.) and in most cases also the English translations. The entrance page of the main LET site could be found on http://anes235-1.ff.cuni.cz/projects/semitic/ethiopian/.">
   <meta name="GENERATOR" content="Mozilla/2.0GoldB1 (Win32)">
</head>
<body text="#000000" bgcolor=#FFFFCC link="#0000EE" vlink="#551A8B" alink="#FF0000">

<h3>ክፍል ፶።</h3>

ወበእማንቱ መዋዕል ሚጠት ትከውን ለቅዱሳን ወለኅሩያን 
ወብርሃነ መዋዕ ዲቤሆሙ የኀድር ወስብሐት ወክብር ለቅዱሳን 
ይትመየጥ። 
ወበዕለት እንተ ጻሕብ ትዘገብ እኪት ላዕለ ኃጥኣን 
ወይመውኡ ጻድቃን በስሙ ለእግዚአ መናፍስት ወያርኢ ለካልኣን 
ከመ ይነስሑ ወይኅድጉ ምግባረ እደዊሆሙ። 
ወኢይከውን ሎሙ ክብር በቅድመ እግዚአ መናፍስት ወበስሙ 
ይድኅኑ ወእግዚአ መናፍስት ይምሕሮሙ እስመ ብዙኅ ምሕረቱ። 
ወጻድቅ ውእቱ በኵነኔሁ ወበቅድመ ስብሐቲሁ ወዐመፃ 
ኢትቀውም በኵነኔሁ ዘኢይኔስሕ በቅድሜሁ ይትሐጐል። 
ወእምይእዜሰ ኢይምሕሮሙ ይቤ እግዚአ መናፍስት።


</body>
</html>
