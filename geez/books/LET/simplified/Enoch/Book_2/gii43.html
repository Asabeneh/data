<html>
<head>
   <title>Enoch II</title>
   <META NAME="Description" CONTENT="This document is a part of Library of Ethiopian Texts (LET). This virtual on-line library offers texts in classical Ethiopic (biblical, apocryphal, historical writings, etc.) and in most cases also the English translations. The entrance page of the main LET site could be found on http://anes235-1.ff.cuni.cz/projects/semitic/ethiopian/.">
   <meta name="GENERATOR" content="Mozilla/2.0GoldB1 (Win32)">
</head>
<body text="#000000" bgcolor=#FFFFCC link="#0000EE" vlink="#551A8B" alink="#FF0000">

<h3>ክፍል ፵፫።</h3>

ወርኢኩ ካልአ መባርቅተ ወከዋክብተ ሰማይ ወርኢኩ ከመ 
ይጼውዖሙ ለኵሎሙ በበአስማቲሆሙ ወይሰምዕዎ። 
ወርኢክዎ በመዳልወ ጽድቅ ከመ ይደለዉ በብርሃናቲሆሙ 
በራኅበ መካናቲሆሙ ወዕለተ ኩነቶሙ ወሚጠቶሙ፤ 
መብረቅ መብረቀ ይወልድ፤ ወሚጠቶሙ በኍልቈ መላእክት 
ወሃይማኖቶሙ የዐቅቡ በበይናቲሆሙ። 
ወተስእልክዎ ለመልአክ ዘየሐውር ምስሌየ ዘአርአየኒ ዘኅቡእ 
ምንት እሎንቱ። 
ወይቤለኒ ምስለ ዘዚአሆሙ አርአየከ እግዚአ መናፍስት እሉ 
እሙንቱ አስማቲሆሙ ለጻድቃን እለ የኅድሩ ዲበ የብስ 
ወየአምኑ በስሙ ለእግዚአ መናፍስት ለዓለመ ዓለም።


</body>
</html>
