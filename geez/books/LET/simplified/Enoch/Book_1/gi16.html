<html>
<head>
   <title>Enoch I:16</title>
   <META NAME="Description" CONTENT="This document is a part of Library of Ethiopian Texts (LET). This virtual on-line library offers texts in classical Ethiopic (biblical, apocryphal, historical writings, etc.) and in most cases also the English translations. The entrance page of the main LET site could be found on http://anes235-1.ff.cuni.cz/projects/semitic/ethiopian/.">
   <meta name="GENERATOR" content="Mozilla/2.0GoldB1 (Win32)">
</head>
<body text="#000000" bgcolor="#FFFFCC" link="#0000EE" vlink="#551A8B" alink="#FF0000">

<h3>ክፍል ፲፮።</h3>

ወሞተ ረዓይትኒ እንተ ኀበ ወፅኡ መንፈሳት 
እምነፍስት ሥጋሆሙ ለይኩን ዘይማስን ዘእንበለ 
ኵነኔ፤ ከማሁ ይማስኑ እስከ ዕለተ ኵነኔ ዐባይ 
እምዓለም ዐቢይ ይትፌጸም እምትጉሃን ወረሲዓን። 
ወይእዜኒ ለትጉሃን እለ ፈነዉከ ትስአል በእንቲአሆሙ 
እለ ቀዲሙ በሰማይ ሀለዉ። 
ወእእዜኒ አንትሙሰ በሰማይ ሀለውክሙ ወኅቡኣት ዓዲ 
ኢተከሥቱ ለክሙ ወምኑነ ምሥጢረ አእመርክሙ ወዘንተ 
ዜነውክሙ ለአንስት በጽንዐ ልብክሙ ወበዝንቱ ምሥጢር 
ያበዝኃ አንስት ወሰብእ እኪተ በዲበ ምድር። 
በሎሙ እንከሰ አልብክሙ ሰላም። 

</body>
</html>
