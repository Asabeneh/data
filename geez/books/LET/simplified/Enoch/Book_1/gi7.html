<html>
<head>
   <title>Enoch I:1</title>
   <META NAME="Description" CONTENT="This document is a part of Library of Ethiopian Texts (LET). This virtual on-line library offers texts in classical Ethiopic (biblical, apocryphal, historical writings, etc.) and in most cases also the English translations. The entrance page of the main LET site could be found on http://anes235-1.ff.cuni.cz/projects/semitic/ethiopian/.">
   <meta name="GENERATOR" content="Mozilla/2.0GoldB1 (Win32)">
</head>
<body text="#000000" bgcolor="#FFFFCC" link="#0000EE" vlink="#551A8B" alink="#FF0000">


<h3>ክፍል ፯። </h3>

<p><b>1</b> ወነሥኡ ሎሙ አንስትያ ወኀረየ ኵሉ ለለርእሱ አሐተ አሐተ
ወወጠኑ ይባኡ ኀቤሆን ወተደመሩ ምስሌሆን ወመሐርዎን ሥራያተ <b>2</b>
ወስብዓታተ ወመቲረ ሥርው ወዕፀው አመርዎን። ወእማንቱሰ <b>3</b> ፀንሳ
ወወለዳ ረዓይተ ዐበይተ ወቆሞሙ በበ ፴፻ በእመት። እሉ በልዑ <b>4</b>
ኵሎ ፃማ ሰብእ እስከ ስእንዎሙ ሴስዮተ ሰብእ። ወተመይጡ ረዓይት ላዕሌሆሙ
<b>5</b> ይብልዕዎሙ ለሰብእ። ወወጠኑ የአብሱ በአዕዋፍ ወዲበ አራዊት
ወበዘይትሐወስ <b>6</b> ወበዓሣት ወሥጋሆሙ በበይናቲሆሙ ይትባልዑ ወደመ
ይስትዩ እምኔሃ። አሜሃ ምድር ሰከየቶሙ ለዐማፅያን። </p>

</body>
</html>
