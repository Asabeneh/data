<html>
<head>
   <title>Enoch V</title>
   <META NAME="Description" CONTENT="This document is a part of Library of Ethiopian Texts (LET). This virtual on-line library offers texts in classical Ethiopic (biblical, apocryphal, historical writings, etc.) and in most cases also the English translations. The entrance page of the main LET site could be found on http://anes235-1.ff.cuni.cz/projects/semitic/ethiopian/.">
   <meta name="GENERATOR" content="Mozilla/2.0GoldB1 (Win32)">
</head>
<body text="#000000" bgcolor="#FFFFCC" link="#0000EE" vlink="#551A8B" alink="#FF0000">

<h3>ክፍል ፺፪። </h3>

ዘተጽሕፈ እምሄኖክ ጸሓፊ ዝኵሉ ትምህርተ ጥበብ እምኵሉ 
ሰብእ ስቡሕ ወመኰንነ ኵሉ ምድር ለኵሎሙ ውሉድየ እለ 
የኀድሩ ዲበ ምድር ወለትውልድ ደኀራውያን እለ ይገብሩ 
ርትዐ ወሰላመ።
ኢትኅዝን መንፈስክሙ በአዝማን እስመ መዋዕለ ወሀበ 
ቅዱስ ዐቢይ ለኵሉ። 
ወይትነሣእ ጻድቅ እምንዋም ይትነሣእ ወየኀልፍ በፍኖተ 
ጽድቅ ወኵሉ ፍኖቱ ወምሕዋሪሁ ዘበኂሩት ወበሣህል 
ዘለዓለም። 
ይሠሀሎ ለጻድቅ ወሎቱ ይሁብ ርትዐ ዘለዓለም ወይሁብ 
ሥልጣነ ወይከውን በኂሩት ወበጽድቅ ወየሐውር በብርሃን 
ዘለዓለም። 
ወኀጢአት በጽልመት ትትሐጐል እስከ ለዓለም ወኢትትረአይ 
እንከ እምይእቲ ዕለት እስከ ለዓለም።


</body>
</html>
