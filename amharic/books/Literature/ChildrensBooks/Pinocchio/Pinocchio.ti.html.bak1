<html>
<head>
 <META HTTP-EQUIV="content-type" content="text-html; charset=utf-8">
 <title>ፒኖኪዮ</title>
</head>

<body bgcolor="#f0f0f0">

<h1 align="center">መቕድም</h1>


<p align="justify">ብኢትዮጲያ ሰባት ዘመስግነኒ ኢዩ በመባል ካርሎ ኮሎዲ ዝተባሃለ ፀሐፊ ዝጸሐፎ ፒኖኪዮ ተባሂሉ ዘተሰየመ አብ ዓለም ዝተፈለጠ ጽቡቕ ሽም ዘለዎ ዝተነአደ ናይ ጥሊያን መጽሐፍ ብትግርኛ ንምትጓም በሙሉእ እምነት ተላዒለ።</p>

<p align="justify">እዚ መጽሐፍ ንመናእሰይን ንሕፃናትን ጥራይ አይተጸሐፈን። ዓበይቲ እውን ብሐጎስን ብምጽዋትን እናአንበቡ ቁሩብ ጊዜኦም ንምሕላፍ ብማለት ደአ እንበር።</p>

<p align="justify">ፒኖኪዮ ብሐቂ ብኸሉ ቋንቋ ዝተተርጎመ ጽቡቕ ሽም ዘለዎን ብዓለም ዝተነአደን ስለዝኾነ፤ ካብ ብዙሕ ዘመን ጀሚሩ ንናይ ዓለም ሕፃናት ኩሎም ዘሕጉስን ዘጻወትን ኮይኑ ይነብር።</p>

<p align="justify">ናይ ኢትዮጵያ መናእሰይ ከምዚ ዘሕጉስ ምንባብ እንዳአንበቡ ክጻወቱ፤ እንዳተፃወቱ ድማ ክመሃሩ ብምባል ነዚ መፅሐፍ ምድላው ከምዘድሊ ተሰሚዑኒ።</p>

<p align="justify">ፒኖኪዮ ካብ ኩሉ ንቆልዑውን ዘምህርን ዘመርሕን መጽሐፍ ኢዮ። ብዛዕባ ሐይማኖት ፈጺሞ እኳ አብ ውሽጡ እንተዘይሃለዎ፤ አእምሮ ዝኸፍት መጽሐፍ ኢዩ። ብዝበለጸ ድማ ካብ ሐቂ ዝወጸ ፍሉይ ታሪኽ እና አውረዬ ዘይንቀሳቀሱ ነገራት ዘይባህሪኦም ባህሪ እንዳሃበ ንምስሐቕን ናምድናቕን ዝጥዕም ጽቡቕ መጽሐር ኮይኑ ትረኽብዎ። በዙሕ ጊዜ የስሕቕ፤ ብዙሕ ጊዜ የሕዝን፤ ብዙሕ ጊዜ ናይ ቆልዑት ድኽመት ክንዲምንታይ ምዃኑ የርእይ፤ በዚ ህያቡ ነገራት እንዳገላበጠን እናዳዘርዘረን እናዳአርአየን ቆልዑት ክገብርዎ ዝግብኦምን ዘይግብኦምን አብ ዓቢ ጥፍአት ዘብጽሕ ገዲፍካ ናብ ጽቡቕ መንገዲ ዘመርሕ፤ ምስ ክፉእ ዓርኪ ምውዓል ዘምጽኦ ሽግርን ኩነታትን ኩሉ እንዳፈለየ ብሰፊሑ የርእዮም።</p>

<p align="justify">ፒኖኪዮ ብትግርኛ ወዲ ዕንጨይቲ ኢለ ዝተርጎምክዎ ከም ሰብ ዝንቀሳቐስ፤ ዝዛረብ፤ ዝሰሕቕ፤ ዝበክይ፤ ብዝበለጸ ድማ ናይ ቆልዑት ዓይነት ጸባይ ዘለዎ ሐደ ናይ እንጨይቲ ምስሊ ኢዩ። ድሕሪ ብዙሕ ድኻምን ታሪኽን አብ መወዳእታ ወዲ ዕንጨይቲ ሐደ ወዲ ሰብ ዓጽሚን ስጋን ለቢሱ አብ</p>
<p align="justify">ልዕሊ እዚ ኹሉ ደሐን ዝኾነ ሰውነትን ናይ ስራሕ ምፍታው ባህሪ ንዝሐደሮ ናይ ሐቂ ፍጹም ዝኾነ ሰብ የኸውን።</p>

<p align="justify">እዚ ወድኤ ዘቕርብኩልኩም ጽቡቕ ሽም ዘለዎ መጽሐፍ ሐደኳ ሃይማኖት ዘይቃወም ከም ፀወታ እንዳገበረ ዘምህር ሙሉእ ናይ ምኽሪ ቃልን ዘሕጉስን አእምሮ ዘንቅሕን ናይ ምንባብ መጽሐፍ ስለዝኾነ እቲ ዘንብብ ከይተፈለጦ ከየቋረጸ እንዳተመሃረን እንዳተመኸረን ምንባቡ የከታተል። እዚ ድማ ናይ እቲ መጽሐፍ ፍረ ነገሩ ንዝተረድኦ ሰብ መጽሐፍ ምዃኑ ተሪፉ ትጉህን ጽቡቕ ምኽርን ምዃኑ ይምሰል።</p>

<p align="justify">ምሳይ ኮይኑ ብዙሕ ሥራሕ ንዝወዳአለይ ብዙሕ የመስግን። ጽሕፈተይ አንቢቦም ቅድሚ እዚ መጽሐፍ ምሕታሙ ቃላቱ ዘመሐየሹለይን ምኽሪ ዝሃቡንን ንኹሎም የመስግን።</p>


<hr size="4" width="90%">


<h1 align="center"><u>ወዲ ዕንጨይቲ</u></h1>

<h1 align="center">1ይ።</h1>

<h2 align="center">ሐናጺ አያ ቲማቲሞ ከም ቆልዓ ዝበክይን ዝስሕቕን ናይ ዕንጨይቲ ቁራጽ ከምዝረኸበ።</h2>

<p align="justify">-ቀደም ሐደ...</p>
<p align="justify">-ቀደም ሐደ...ኢለ ክጅምር ቁሩብ አንበብቲ</p>
<p align="justify">-ንጉስ ነይሩ! ኢሎም ይብሉኒ ይኾኑ።</p>
<p align="justify">አይኮነን ተጋጊኹም። ቀደም ሐደ ንእሽቶይ ናይ ዕንጨይቲ ቁራጽ ነይሩ። እዚ ቁራጽ ዕንጨይቲ ፍሉይ መልክዔኛ አይነበረን፤ እንታይ ደአስ ዝነድድ ዕንጨይቲ ኢዩ ነይሩ።</p>

<p align="justify">ከመይ ከምዝኾነ ከይተፈለጠ ሐደ መዓልቲ ጥራይ እዚ ዕንጨይቲ አብ እንዳ ሐደ ሽማግሌ ሐናጺ ገዛ ተረኺቡ። እዚ ሐናጺ ድማ አያ ገብሩ ይባሃል ነይሩ። አፍንጭኡ ኩሉ ጊዜ ቀይሕ ስለዝነበረን፤ ዝበሰለ ቲማቲም ስለዝመስል ኩሉ ሰብ በዚ ስያሜ አያ ቲማቲሞ ዝብል ሽም አውጽኢሉ።</p>

<p align="justify">አያ ቲማቲሞ ነቲ ቁራጽ ዕንጨይቲ ምስረአዮ ብጣዕሚ ተሐጉሱ ኢዱ እንዳደረዘ፤ ብኸብዱ ከምዚ እንዳበለ አጉረምሪሙ፤</p>

<p align="justify">እዚ ዕንጨይቲ ልክዕ አብቲ ዝደልዮ ሰዓት በጺሑለይ። ንሐደ ናይ ጣውላ እግሪ ካብ ምሕሳብ የዕሪፉኒ!።</p>

<p align="justify">ከምዚ ኢሉ ቅራፉ ንምልዓልን ንምጽራብን ብድግ ኢሉ ቀልጢፉ ፋስ አልዓለ። ኢዱ ከልዕል ክብል ከሎ ሐንቲ ረቃቕ ድምጺ ሰሚዑ ገሪምዎ ጠጠው በለ። እታ ረቃቕ ድምጺ እናለመነት፤ ብጣዕሚ አይትጉድአኒ! በለት። እዚ ድምጺ ምስ ሰምዔ ለዋህ አያ ቲማቲሞ ከመይ ተገሪሙ የመስለኩም! እዚ ድምጺ ካበይ ከምዝመጸ ንምፍላጥ አያ ቲማቲሞ ነቲ ገዛ አፍጢጡ ረአዮ፤ ግና ዋላሐደ አይነበረን፤ አብ ትሕቲ ጣውላውን እንተረአየ ምንም አይነበረን፤ ተዓጽዩ ዝነብር ሳንዱቕ ከፊቱ እንተረአየ ምንም አይነበረ፤ ዝተጸራረቡ ዕንጨይቲ ዝእከበሉ ቅርጫት እንተራአዬ ዋላሐደ አይረኸበን። ናይ ሹቕ ማዕጾ ከፊቱ ንደገ ገጹ እንተራአዬ ሐደ ሰብኳ አይነበረን።</p>

<p align="justify">እንተዘየሎ ኢሉ ጨደረ።</p>

<p align="justify">እንዳሰሐቐን ሽበቱ እንዳሐኸን ተረዲኡኒ ተረዲኡኒ ንዓይ መሲሉኒ እምበር ለካ ድምጺ አይሰማዕኩን! ናብ ስርሔይ ክምለስ በለ።</p>

<p align="justify">እንደገና ፋሱ አልዒሉ ነቲ ቁራጽ ዕንጨይቲ ብሐይሊ እንተሃረሞ አዩ! አዩ! አዩ! አሕሚምካኒ! እንዳበለት እታ ረቃቕ ድምጺ እንዳበኸየት ጨደረት ሽዑኡ አያ ቲማቲሞ ከም ዝወግሖ ዝብኢ ብስንባደ አፉ ከፊቱ ከም ጨው ሐቒቑ ፈዚዙ ይረአይ ነበረ።</p>

<p align="justify">እዚ ድምጺ ካበይ ኢዩ ዝመጽእ ዘሎ? ድማ አብዚ ስፍራ ዋላሐደ ሰብ የለን፤ ምናልባት እዚ ዕንጨይቲ ከም ንእሽቶይ ቆልዓ ምብካይ ተማሂሩ ይኸውን። ከምዚ አይመስለንን እዚ ዕንጨይቲ እንሄለ ከም ካልእ ዕንጨይቲ ሐደ ድስቲ ሐምሊ ከብስል ይኽእል። ወይ ድማ አብ ውሽጡ ዶ ሰብ ተሐቢኡ ይኸውን? ዝተሐብኤ እንተሃለወስ ወይልኡ ንዑኡ አምበር አነስ ከርእዮ ኢየ በለ።</p>

<p align="justify">ከምዚ ኢሉ ነቲ መከረኛ ዕንጨይቲ አልዒሉ ብዘይ ገለ ሐዘን ምስቲ ናይ ገዝኡ መንደቕ ከጋጭዎ ጀመረ። ዝበክይ ድምጺ ምህላው ንምስማዕ እዝኑ ምጽላው ጀመረ፤ 2፣3፤5 ደቒቕ ንምስማዕ እንተተጸበዬ ውን ምንም ነገር ስይሰምዔን። ንምስሐቕውን እናፈተነ ሽበቱ እናነጸየ፤ ተረዲኡኒ! እዛ ድምጺ ዘይትርከብ ድምጺ ምዃና ተረድኤ።</p>




<p align="justify">ሰርሔይ ክጅምር፤ በለ።</p>

<p align="justify">ዓቢ ኩርዓት ስለዘሐደሮ ብምብርትታዕ ቁሩብ ቁሩብ ምንጉርጓር ጀመረ። ነቲ ፋሱ አብ ጎኑ ጌሩ መልሐጊ ንምድላይ ተንሰኤ።</p>

<p align="justify">ሕጂውን እታ ድምጺ እንዳበኸየት ግደፍ ግደፍ ትሽትሽ አይትበለኒ በለት።</p>

<p align="justify">ካብኡ አያ ቲማቲሞ ሆዬ በመብረቕ ከም ዝተሃረመ አብ መሬት ወደቐ። ነብሱ ምስፈለጠ አብ መሬት ምዝርግሑ ተፈለጦ። ብስንባደ መልክዑ ስለ ዝተለዋወጠ ኩሉ ጊዜ ቀይሕ ዝነበረ አፍንጭኡ ዝገደደ ዝተጠበሰ ሳንቡእ መሲሉ።</p>


<hr size="4" width="90%">

<h1 align="center">2ይ።</h1>

<p align="center">አያ ቲማቲሞ ነታ ቁራጽ ዕንጨይቲ ንፈታዊኡ ንአባ ዮሴፍ ከምዘበርከታን አባ ዮሴፍ ድማ ዝስዕስዕን፤ ዝዘልልን፤ ዝዛረብን ምስሊ ክሰርሕ ምስወሰዶ፤</p>

<p align="justify">ሽዑኡ ማዕጾ ተዃኪሑ።</p>

<p align="justify">እቲ ሐናጺ ካብ ኮፍ ዝበለሉ ምልዓል ስኢኒ እቶ፤እቶ በለ። ናብራ ዝጠዓሞ አባ ዮሴፍ ዝተባሃለ ሽማግሌ ነቲ ማዕጾ ከፊቱ አተወ። ምንምእዃ አባ ዮሴፍ እንተተባሃለ ሽበቱ ቢጫ ስለዝነበረ ዝረኸብዎ ተጻወትቲ ቆልዑት ኩሎም ንምልጋጽ አባሽሮ፤ አባሽሮ እንዳበሉ ይጽውዕዎ ነይሮም። አባ ዮሴፍ ድማ ንእሽቶይ ነገር ዝአኽሎ ሐራቕ ስለዝነበረ አባሽሮ ኢሉ ዝጽውዖ ሰብ ወይልኡ፤ ነብሪ ኾይኑ ንዓራቓይ የሸግር ነይሩ።</p>

<p align="justify">አባ ዮሴፍ ድማ ገና ከይአተወ ከመይ አላኻ አባ ቲማቲሞ፤ እረ አብ ዓለም እንታይ ትፈጥር አለኻ? በለ።</p>

<dir>
- ዘይተመሃሩ ምንባብ የምህር አለኹ ኢሉ አያ ቲማቲሞ መለሰሉ።<br>
-ይቕናዕካ<br>
-ሎሚ መዓልቲ እንታይ ናብ ገዛይ አምጽእካ አባ ዮሴፍ?<br>
-ብርግጽ እግረይ ኢዩ ናብ ገዛኻ ሐደ ነገር ንምልማን ዘምጽአኒ<br>
</dir>

<p align="justify">እቲ ሐናጺ ፤ ተንበርኪኹ፤ ዝጠየቕካኒ እንተሃልዩኒ ክህበካ ተዳልዬ አለኹ በለ።</p>

<dir>
-ሎሚ ንግሆ ናብ ርእሰይ ሐደ ሐሳብ አትዩ<br>
-እንታይ ሐሳቡ፤ እስኪ ንገረኒ።<br>
-አነ በዕለይ ብኢደይ ዝስዕስዕን፤ ዝዘልልን ሐደ መልከዔኛ ምስሊ ዕንጨይቲ ከሰርሕ ሐሲበ። ነዚ ምስሊ ሒዘ ናብ ዓለም ብሙሉኡ እንዳዞርኩ ናይ ዕለት እንጀራይን ሐንቲ ዋንጫ ስዋን ክረክብ ይምነ። ሐሳበይ እንታይ ይመስለካ ኢሉ ጠየቖ።
</dir>

<p align="justify">አባ ዮሴፍ ገና ዘረብኡ ከይወደኤ እታ እትወጸሉ ስፍራ ዘይፍለጥ ረቃቕ ድምጺ ንፉዕ ንፋዕ አባሽሮ እናበለት ጨደረት።</p>

<p align="justify">አባ ዮሴፍ ድማ አባሽሮ ምባሉ ምስ ሰምዔ በርበረ ስጋብ ዝመስል ሐሪቑ ናብቲ ሐናጺ ገጹ ዓይኑ አፍጢጡ ናብ ገዛኻ መጽኤስ ከምዚ ክትብለኒ? ኢሉ ጨደረ።</p>

<dir>
- እንታይ ኢለካ? እንታይ አጥፊኤ<br>
- አባሽሮ ኢልካኒ!<br>
- አይበልኩን!<br>
- እምበአር አነ እየ?  ንስኻ ኢኻ!<br>
- አይኮንኩን!<br>
- ንስኻ ኢኻ ንስኻ ኢኻ!
</dir>

<p align="justify">ነገሩ እንዳገደደ ስለዝኸደ ተሐናኒቖም ተባአሱ ነንሕድሕዶም ተጸራረፉ ድሕሪ እቲ ጽልኢ አያ ቲማቲሞ አባ ዮሴፍ ከም ቆቢዕ ዝደፍኦ ናይ ሐሶት ሽበት አብ ኢዱ ምንባሩ ረአዬ፤ አባ ዮሴፍ ድማ አያ ቲማቲሞ ናይ ዕንጨይቲ ሽበት ብስኑ ነኸሱ፤</p>

<dir>
- አያ ቲማቲሞ ሽበተይ ምለሰለይ፤ እናበለ የዕዘምዚሙ<br>
- ንሰኻ ድማ ናተይ ጡፍ በሎ! ኢሉ አያ ቲማቲሞ ሽበቱ ካብ አባ ዮሴፍ ምስተቐበለ ኢድ ንኢድ<br>
ተጨባቢጦም ሕይወቶም ብሙሉኡ ተፋትዮም ከነብሩ ተመሐሐሉ። ሰላም ምስኮነ እቲ ሐናጺ አባ<br>
ዮሴፍ እረ እንታይ ኢኻ ትደልይ ነርካ በሎ።<br>
- ነቲ ምስሊ ዝሰረሐሉ ንእሽቶይ ዕንጨይቲ ይደልይ ነይረ። ትህበኒ ዶ? አያ ቲማቲሞ ተሐጉሱ ነቲ<br>
</dir>

<p align="justify">ኩሉ ጊዜ ዘሰንብዶ ቁራጽ ዕንጨይቲ ካብ ጣውላ አልዒሉ ነቲ ሽማግሌ ክህቦ ቅርብ ክብል ከሎ እቲ ዕንጨይቲ ዘሊሉ ከም ሐሰማ አብ ሰለፍ አባ ዮሴፍ ወደቐ።</p>

<dir>
-አይ ናትካ ነገር! ንሰብ አቕሐ ክትህብ ከለኻ ብኸምዚ ዝበለ ትሕትና ዲኻ ትህብ? አጋጊኻኒ እኮ!<br>
-አነ አይኮንኩን ክምሕል!<br>
-እምበአር አነ ኢየ!<br>
-ጥፍአቱ ኩሉ ናይዚ ዕንጨይቲ ኢዩ።<br>
-ጥፍአቱ ናይ እዚ  ዕንጨይቲ ምዃኑ ይፈልጥ እዬ ግና አብ እግረይ ዝደርበኻዮ ንስኻ ኢኻ!<br>
-አነ አይደርበኹልካን!<br>
-ሐሳዊ!<br>
-አባ ዮሴፍ ግደፍ አይትጽረፈኒ! እንተዘይኮነ አባሽሮ ክብለካ ኢየ!<br>
-አድጊ!<br>
-አባሽሮ!<br>
-ከልቢ!<br>
-አባሽሮ!<br>
-ዓሻ ወዓግ!<br>
-አባሽሮ!<br>
</dir>

<p align="justify">አባ ዮሴፍ ሰለስተ ጊዜ አባሽሮ ምስተባሃለ ዓይኑ ብሕርቃን ጽልመቶ አብ ርእሱ ተንጠልጢሉ ተሐናኒቖም ተባአሱ። ድሕሪ እቲ ጽልኢ አያ ቲማቲሞ አብ አፍንጭኡ ተባሕጪሩ አብ ክልተ ቦታ ደም ብደም ኮይኑ ረኸቦ። አባ ዮሴፍ ድማ ካብ ጅቡኡ ክልተ አዝራር ጎዲሉ ረኸቦ። ድሕሪ እዚ ኹሉ ኢድ ንኢድ ተጨባቢጦም ናይ ልቢ ፈተውቲ ኮይኖም ክነብሩ ተመሐሐሉ</p>

<p align="justify">አባ ዮሴፍ እታ ቁራጽ ዕንጨይቲ አልዒሉ ንአያ ቲማቲሞ እንዳ አመስገነ፤ እንዳሐንከሰ ንገዝኡ ከደ።</p>


<hr size="4" width="90%">

<h1 align="center">3ይ።</h1>

<p align="center">አባ ዮሴፍ ንገዝኡ ምስተመለሰ ነቲ ምስሊ ሰሪሑ ወዲ ዕንጨይቲ ኢሉ ስም አውጸአሉ ናይ እቲ ዕንጨይቲ ናይ መጀመሪያ ዘይጠቅም ምዃኑ</p>

<p align="justify">ናይ አባ ዮሴፍ ንእሽቶይ ናይ ድኻ ገዛ በጭራሮ ትዕጾ ገዛ ኢያ ዝነበረት። አቑሑት ናይ ገዛ ውን ከምዓቕሙ ሐንቲ ዘይትረብሕ ዓራት፤ ሐንቲ ሐንካስ ዱካ፤ ሐንቲ ድማ ዘንባል ጣውላ ነይሮሞ። በቲ ውሽጢ መንደቕ ድማ ሐዊ ይረአይ ነበረ። ግና እቲ ሐዊ ስዕሊ እዩ ነይሩ። አብቲ ርእሲ ሐዊ ድማ እንዳፈልሔ ዝተክኽ ዝመስል ዕትሮ ተሳኢሉ ስለዝነበረ እቲ ዝረአይ ትኪ ናይ ሐቂ ይመስል ነይሩ።</p>


<div align="center">
<table border="0" cellpadding="0" cellspacing="0">
<tr><td align="center"><img src="AbaYoseph.jpg" alt="Aba Yoseph" border="1"><br>
አባ ዮሴፍ ወደ ዕንጨይቲ ምስ ሰርሔ
</td></tr>
</table>
</div>

<p align="justify">አባ ዮሴፍ አብ ገዝኡ ምስአተወ ናይ ሐናጺ መሳርሒኡ አኪቡ ነቲ ምስሊ ምቕራጽን ምስአልን ጀመረ። እንታይ ዝብል ሽም እንተ አውጻእኩሉ ይሐይሽ እንዳበለ ድሕሪ ምሕላሙ ወዲ ዕንጨይቲ ክብሎ ኢዬ እዚ ሽም እዚ ኸአ ዕድለኛ ክኸውን ይገብሮ። ናይ ወዲ ዕንጨይቲ ዘርኢ ዝተባሃሉ ኩሎም ይፈልጦም ኢዬ። መብዛሕትኦም ዕድሜኦም ከምገለ ጌሮም የሕሊፎም፤ ካብአቶም እቲ ሃብታም ዝተብሃለ ምጽዋት ይለምን ነይሩ ኢሉ ቅድሚ ሽም ምውጽኡ አባ ዮሴፍ ሥርሑ ጀሚሩ ጨጉሪ፤ ግንባር፤ ዓይኒ፤ ቀልጢፉ  ሰርሐሉ።</p>

<p align="justify">ዓይኒ ምስ ሰርሐሉ እቲ ዓይኒ አተኩሩ ምስረአዮ እቲ ሽማግሌ ከመይ ገሪምዎ ይመስለኩም?</p>

<p align="justify">አባ ዮሴፍ ንዑኡ ዝምልከት ዓይኒ ምስ ረአየ ብጣዕሚ ብምሽባር ሕርቕ ኢሉ፤ አንታ ክፉእ ዓይኒ ዕንጨይቲ ንምንታይ ከምኡ ጌርካ ትርእየኒ? ኢሉ ጨደረ ግናኸ ገለ መልሲ አይረኸበን።</p>

<p align="justify">ድሕሪ እዚ ከአ አፍንጫ ሰርሔሉ ምስተሰርሔ ድማ ብቕጽበት ምዕባይ ጀሚሩ። ዓብዩ ዓብዩ፤ ዕብዬቱ</p>
<p align="justify">ዘይውዳ ኮነ። ለዋህ ዝኾነ አባ ዮሴፍ አፍንጭኡ ንምቕምቓም ተሀከዮ።</p>

<p align="justify">ብዝቐምቀሞ ቁጽሪ እቲ አፍንጭኡ ዝገደደ እንዳዓበዬ ከደ።</p>

<p align="justify">ነቲ አፍንጫ ገዲፉ ድማ ናብ አፉ ምስራሕ አተወ። አፉ ድማ ገና ተሰሪሑ ከይተወድኤ ብሰራሒኡ ምስሐቕን ምልጋጽን ጀሚሩ። አባ ዮሴፍ ከአ ሕርቕ ኢሉ አይትስሐቕ በሎ፤ ግን ምስ እምኒ ከም ምዝራብ ኮይኑ ተረፈ። መሊሱ አይትስሐቕ ኢዬ እኮ ዝብለካ! ኢሉ እንዳፈከረ እቲ ሽማግሌ ምጭዳር ምስጀመረ ምስሐቕ ገዲፍ ዘሎን ዘየሎን መልሐሱ ምውጻእ ጀመረ።</p>

<p align="justify">አባ ዮሴፍ ድማ እንዳረአየ ከምዝይረአየ መሲሉ ሱቕ ኢሉ ስርሑ ቐጸለ። እዚ ምስሰረሔ መንከሱ፤ ክሳዱ፤ መንኩቡ፤ ከብዱ፤ ኢዱ፤ ሰርሐሉ። ኢዱ ሰሪሑ ምስወደኤ አባ ዮሴፍ ከም ቆቢዕ ዝደፍኦ ናይ ሐሶት ሽበት ካብ ርእሱ ክኸይድ ከሰሚዕዎ ቅንዕ ምስበለ እንታይ ዝረአየ የመስለኩም? ቢጫ ሽበቱ አብቲ ምስሊ፤ አብ ኢድ ወዲ ዕንጨይቲ ራአዮ።</p>

<p align="justify">ወዲ ዕንጨይቲ ሽበተይ ቀልጢፍካ ምለሰለይ! ኢሉ ጨደረ።</p>
<p align="justify">ወዲ ዕንጨይቲ ድማ አብ ክንዲ ምምላስ አብ ርእሱ ጌሩ ስጋብ ዓቕሉ ዝጸቦ ኾነ። እቲ ዝሰርሖ ምስሊ መላገጽን መስሐቕን ኮይኑ ምስራአዮ አባ ዮሴፍ ብጣዕሚ ሐሪቑ።</p>

<p align="justify">ህኩይ ቆልዓ ገና ተሰሪሕካ ከይተወዳእካ ንአቦኻ ትሕዝን? ክብሪ አይትህበንን? ወደይ ከምዚ ምግባር ጽቡቕ አይኮነን! ጽቡቕ አይኮነን! ኢሉ ንብዓቱ ደረዘ።</p>

<p align="justify">ዝኾነ ኾይኑ ዝተረፈ ስራህ ቅልጽምን አግሪን ጥራይ ኢዩ ነይሩ። አባ ዮሴፍ እግሩ ሰሪሑ ምስወደኤ ብእግሩ አፍንጭኡ ረገጾ። በዚ ኸአ ዝገደደ ሐዚኑ ጽቡቕ ገበረኒ! ይግባአኒ ኢዩ አቐዲመ ክሐስብ ይግባአኒ ነይሩ። ሕጂ ግን ዝኾነ ኾይኑ ኢዩ እንታይ ይግበር! በለ።</p>

<p align="justify">ድሕሪዚ አባ ዮሴፍ ንወዲ ዕንጨይቲ ብኽንዱ ደጊፉ ምኽያድ ከምህሮ ኢሉ አብ መሬት አንበሮ። ወዲ ዕንጨይት እግሩ ስለዝደንዘዘ ገና ኸአ ምኽያድ ስለዘይክእል አባ ዮሴፍ አእዳዉ ሒዙ ታተ ከብሎ ጀሚሩ።</p>

<p align="justify">ምድንዛዙ ምስገደፎ ወዲ ዕንጨይቲ ንበይኑ አብገዛ እንዳኸደ ምጉያይ ጀመረ። አብ መወዳእታ ግና አብ ገዛ ቀስ ኢሉ ሸሊኹ ወጸሞ መገዱ ሒዙ ተዓዘረ።</p>

<p align="justify">ህኩይ ወዲ ዕንጨይቲ ከም ማንቲለ እንዳዘለለ ስለዝጎየየ አብቲ መንገዲ ከምበዓል ፈረስ ኳዕኳዕ እንዳበለ ስለዝበረረ አባ ዮሴፍ ክረኽቦ አይከአለን። ሐዞ! ሐዞ! እንዳበለ ብርሑቕ ይኽተሎ ነበረ። አብ መንገዲ ዝነበሩ ሰባት ብሙሉኦም እዚ ናይ ዕንጨይቲ ምስሊ ከም ሚዳቋ ክበርር ከሎ ምስራአይዎ ብኹነታቱ ብምግራም ጠጠው ኢሎም ከብዶም ስጋብ ዝቖስል ይስሕቑ ነበሩ።</p>

<p align="justify">አብ መወዳታ ክፉእ ዝሆነ ዕድሉ ወዲ ዕንጨይቲ ሐደ ዘብዔኛ አጋጠሞ። እዚ ዘብዔኛ ሰባት ክልፍልፉ ሰሚዑ ጎይተአ ዘምለጠት ዒሉ ዘላ መሲልዎ አብ ማዕከል መንገዲ እግሩ ዘርጊሑ ምሕላው ጀመረ።</p>

<p align="justify">ወዲ ዕንጨይቲ ግና እንዳጎየየ መጺኡ ነት ዘብዔኛ ምስራአየ ከመይ ጌሩ ከምዝሐልፍ ብልሐት ምድላይ ጀመረ። ነቲ ዘብዔኛ ብመንጎ አእጋሩ ንምሽላኽ ሐሲቡ ሾሊኹ ክጎይይ ክብል፤ እቲ ዘብዔኛ በአፍንጭኡ ሒዙ ጠጠው አበሎው። (ናይ እቲ ምስሊ አፍንጫ ካብ ልክዕ ዝሐለፈ ኮይኑ ምስርሑ ነቲ ዘብዔኛ ንምሐዝ ክጥዕሞ ኢሉ ዝተሰረሔ ይመስል ነይሩ)።እቲ ዘብዔኛ ቢኢዱ አንጠልጢሉ ንአባ ዮሴፍ አረከቦ። እቲ ሽማግሌ ተቐቢሉ እዝኑ ንኽቕንጥው በጣዕሚ ተሃዊኹ ነበረ። እዝኑ ደልዩ ምስ ሰአነ ከመይ ተደኒቑ ይመስለኩም? ንምታይ እንተበልኩም ብታህዋኽን ብሕርቃንን ለካ እዝኑ ምስራሕ ስለ ዝረስዖ ኢዩ። እዝኑ ምስ ሰአነ ብሕሳዱ ሒዙ እንዳፈከረን እንዳአዳፍኤን ናብ ገዝኡ ክወስዶ ከሎ ከምዚ በሎ፤</p>

<p align="justify">በል ንገዛና ንኺድ። አብ ገዛና ምስ በጻሕና ስራሕካ ከርእየካ እየ።</p>
<p align="justify">ወዲ ዕንጨይቲ ድማ አባ ዮሴፍ ስለዝፈከረሉ አብ መሬት ተዘርጊሑ ምኻድ አበዮ። አብዚ ጊዜ እዚ ወረኛታት ከቢቦሞ ጠጠው ምባል ጀመሩ። ካብአቶም ሐደ ገለ ኢሉ ክዛረብ ከሎ ካልእ ድማ ተቐቢሉ ይምልሰሉ ነበረ። ሐደሐዲኦም ድማ፤</p>

<p align="justify">እዚ መከረኛ ምስሊ ሐቂ አለዎ፤ አብ ገዝኡ ምስበጽሔ እዚ ክፉእ ሰብአይ አባ ዮሴፍ እንታይ ከምዝገብሮ መን ይፈልጥ ክብሉ ከለዉ ገሊኦም ድማ አባ ዮሴፍ ንዘይፈልጦ ሰብ ደሐን ሰብ የመስል አብ ቆልዑት ግን ግፍዒ ይሰርሕ ኢዩ። እንዳበሉ የላግጽሉ ነይሮም ካልኦት ድማ እዚ ምስሊ አብ ኢዱ እንተአትዩ ዝበታትኖ አይመስለኩምን? ይብሉ ነበሩ።</p>

<p align="justify">እቲ ሐደ ገለ ክብል እቲ ካልእ ድማ ገለ ክብል አብ መወዳእታ እቲ ዘብዔኛ ንወዲ ዕንጨይቲ ነፃ ለቒቑ ነቲ ለዋህ አባ ዮሴፍ ናብ ቤት ማዕሰርቲ እንዳደፍኤ ወሰዶ። እቲ ሽማግሌ ከአ ዘይተሐሰበ ነገር ስለዘረኸበ ከም ንእሽቶይ ቁልዓ እንዳበኸየ፤</p>

<p align="justify">አንታ ህኩይ ነዓኻ ክሰርሕ እዚ ኹሉ ድኻመይ እዚ እዩ ትርፉ? እዚ እኳ ዊሒዱኒ፤ ይግባአኒ ኢዩ! አቐዲመ ከሐስብ ነይሩኒ እንዳበለ ናብ ቤት ማእሰርቲ ከደ። ድሕሪዚ ዘጋጠሞ ዘይመስል ታሪኽ ስለዝኾነ ቀጺሉ ከምዝተጻሐፈ ከጻውተኩም እየ።</p>

</body>
</html>
