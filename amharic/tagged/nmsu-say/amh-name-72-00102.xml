<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="LOC"><font class="LOC">በኮንሶ</font></a> <a title="TIME"><font class="TIME">አንድ ወር</font></a> የዘለቀ የእርስ በርስ ፍጅት ተካሄደ<br />
 <a title="LOC"><font class="LOC">በኮንሶ ልዩ ወረዳ</font></a> እምብርት በሆነችው <a title="LOC"><font class="LOC">በካራቲ ከተማ</font></a> ተከስቶ <a title="TIME"><font class="TIME">ለአንድ ወር</font></a> ያህል በዘለቀው የእርስ በርስ ግጭት ቁጥራቸው በውል የማይታወቅ ሰዎች መሞታቸውን መቁሰላቸውንና ሌላም ጉዳት የደረሰባቸው መሆኑን <a title="ORG"><font class="ORG">የኮንሶ ሕዝባዊ ዴሞክራሲዊ ኅብረት (ኮሕዲህ</font></a>) አስታወቀ።<br />
 ገዢው ፓርቲ የወረዳውን ሕዝብ በሕግ የበላይነትና በፍትሐዊነት ማስተዳደር ተስኖት ለእርስ በርስ ግጭት አብቅቶታል የሚለው <a title="ORG"><font class="ORG">ኮሕዲህ</font></a> ይህን የገዛ ሥራ ውጤቱ የሆነውን ጥፋት ከሐቅ ውጭ <a title="ORG"><font class="ORG">በኮሕዲህ</font></a> እያላከከ በአሁኑ ጊዜ በርካታ የአመራር አባላቱን አስሮ በወታደራዊ ቅጣት በማሰቃየት ላይ እንደሚገኝ አስረድቷል።<br />
 ገዢው ፓርቲ የመሬት ጉዳዮችንና ማኅበራዊ ችግሮችን በህግና በፍትሀዊነት ማስተዳደር ሲገባው በአድላዊነትና በህገ ወጥ መንገድ ኃላፊነት በጎደለው አኳኋን ሲያጎለብታቸውና ሲያበረታታቸው ቆይቶ ሰላሙን ካስደፈረሰ በኋላ ከደፈረሰው ውሃ ዓሣ ለማጥመድ እንደሚጥር ሰው ከደሙ ንጹህ የሆነውን <a title="ORG"><font class="ORG">ኮሕዲህን</font></a> ሊያጠምድበት የተንኮል መረቡን መዘርጋቱን አስታውቋል። የልዩ ወረዳው ባለሥልጣኖች ይህንን አጋጣሚ በመጠቀም በአካባቢው የተጀመረው የሥነ ምግባርና ፀረ- ሙስና ኮሚሽን የጀመረው እንቅስቃሴ እንዲከሽፍ ለማድረግ የተጠቀሙበት መሆኑንም አስረድቷል።<br />
 ፓርቲው <a title="LOC"><font class="LOC">የካራቲ ከተማ የቱራይቲ መቃብሮች</font></a> የመሬት ካሣ ጥያቄ ዓመታት ያስቆጠረ፣ በሰላማዊነትና በሕጋዊነት በየደረጃው ላሉት የክልሉ የመንግሥት አካላት የቀረበና ብዙ መጻጻፍ የተደረገበት በመሆኑ ከአሁኑ የእርስ በርስ ግጭት ጋር ለመያያዙ በእርግጠኝነት ለመናገር እንደሚያዳግት ጠቁሞ ይሁንና ገዢው ፓርቲ ሥልጣን በኃይል ስለያዘ ብቻ ሁሉንም ነገር እንዳሰኘው ከሕግ ውጭ በመፈፀም ላይ እንደሚገኝ አስረድቷል።<br />
 ገዢው ፓርቲ <a title="ORG"><font class="ORG">የኮንሶ ሕዝባዊ ዴሞክራሲያዊ ሕብረትን</font></a> ሕልውና ከመፈታተን ያረፈበት ጊዜ ያለመኖሩን የጠቀሰው ኮሕዴህ ቅርንጫፍ ጽ/ ቤቶቹ በኃይል መዘጋታቸውን፣ አባላቱ በምርጫ ሰበብ በህገ ወጥ መንገድ በገንዘብ መቀጣታቸውን፣ ከማኅበራዊ ኑሮ መገለላቸውን፣ በፈጠራ ክስና በማይካስ እስራት መንገላታታቸውን አብራርቷል። አያይዞም <a title="ORG"><font class="ORG">ኮሕዲህ</font></a> በከፊል ወይም ሙሉ ለሙሉ ያሸነፈባቸውን ቀበሌዎች ለማያባራ እንግልት በመዳረጉ ተደጋጋሚ አቤቱታዎችን አቅርቦ በተለይ ከአራት ወራት በፊት ከህግ ውጪ በመስተዳድሩ የተወገዱት <a title="LOC"><font class="LOC">የአባሮባ ቀበሌ</font></a> አባሎቹ ወደ ውክልናቸው እንዲመለሱ በብሔራዊ ምርጫ ቦርድ ጽ/ ቤት የተወሰነለት መሆኑን አመልክቷል።<br />
<br />
<br />
<br />
</XML>
