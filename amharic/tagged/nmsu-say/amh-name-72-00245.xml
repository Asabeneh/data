<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
የመንግሥታዊ ሚዲያዎችን ቁጥጥር ለማጥበቅ የቀረበውን ሀሳብ ጣለ<br />
 ገዥው ፓርቲ <a title="ORG"><font class="ORG">ወያኔ ኢህአዴግ</font></a> በተለይም <a title="ORG"><font class="ORG">ሕወሓትና</font></a> <a title="ORG"><font class="ORG">ብአዴን</font></a> በመንግሥታዊ መገናኛ ብዙሃን ላይ የነበራቸውን የአመራርና የቁጥጥር ሚና የበለጠ ለማጥበቅ ያቀረቡትን የአመራር ቦርድ አባላት ዝርዝር የሕዝብ ተወካዮች ምክር ቤት ሳይቀበለው ቀርቷል።<br />
 ምክር ቤቱ <a title="TTL"><font class="TTL">የማስታውቂያ ሚኒስትሩ</font></a> <a title="TTL"><font class="TTL">አቶ</font></a> <a title="PER"><font class="PER">በረከት ስምኦን</font></a> ሚኒስትር ደኤታዋ <a title="TTL"><font class="TTL">ወ/ ሮ</font></a> <a title="PER"><font class="PER">ነፃነት አስፋው</font></a> ለየሚዲያ ድርጅቶቹ በቦርድ ሰብሳቢነትና ምክትል ሰብሳቢነት መቅረባቸው በሕግ ለሕዝብ ተወካዮች ምክር ቤት ተጠሪነት ባለው ቦርድ መመራት የሚገባቸውን መንግሥታዊ መገናኛ ብዙሃን በአስፈፃሚው አካል ሥር እንዲወድቁ ማድረግ ትክክል አይሆንም በማለት ሀሳቡን ወድቅ አድርጐታል።<br />
 ለያሚዲያዎቹ ቦርድ አባልነት በዕጩነት ከቀረቡት መካከል የሚዲያ ባለሞያዎች አነስተኛ መሆን፣ ተቃዋሚ የፖለቲካ ድርጅቶችና የግል ፕሬስ ተቋማት አለመከተት፣ ተገቢው የብሔር ብሔረሰቦች ጥንቅር አለመኖር በምክር ቤቱ አባላት እንደቅሬታ ቀርቧል።<br />
 የመንግሥታዊ ሚዲያዎች የቦርድ አባላት ዝርዝር ለውሣኔ በቀረበበት ጊዜ ከወጣው የምክር ቤቱ አባላት እጅ አንፃር ሲታይ ምክር ቤቱ ለቀረበለት ሀሳብ ይህን ያህል የተቃውሞ ድምፅ ሲሰጥ የአሁኑ የመጀመሪያው ነው። ይህም የምክር ቤቱ አባላት ድርጅታዊ አመራርና ድርጅታዊ ሥራ ሳይሆን ሕጋዊነት እንዲሰፍን ያላቸውን ሰብአዊ ፍላጐት ያንፀባረቁት ሆኗል።<br />
 <a title="TTL"><font class="TTL">አቶ</font></a> <a title="PER"><font class="PER">በረከት ስምኦን</font></a> <a title="ORG"><font class="ORG">የብአዴን</font></a> ምክትል ሊቀመንበር፣ <a title="TTL"><font class="TTL">ወ/ ሮ</font></a> <a title="PER"><font class="PER">ነፃነት አስፋው</font></a> <a title="ORG"><font class="ORG">የሕወሓት</font></a> ማዕከላዊ ኮሚቴ አባል ሲሆኑ ለማስተወቂያ ሚኒስቴር በሕግ የተሰጠው ኃላፊነት <a title="ORG"><font class="ORG">የኢትዮጵያ ብሮድካስቲንግ ኤጄንሲንና</font></a> <a title="ORG"><font class="ORG">የመገናኛ ብዙሃን ማሠልጠኛ ኢንስቲቲዩትን</font></a> እንጂ ሬዲዮና ቴሌቪዥንን፣ ፕሬስንና የኢትዮጵያ ዜና አገልግሎትን በበላይነት ለመቆጣጠር ሥልጣን አይሰጣቸውም። ለሚዲያዎቹ አመራር መስጠትም አይችሉም።<br />
 በሚዲያዎች ቦርድ ውስጥ እንዲካተቱና በሰብሳቢነት እንዲቀመጡ ተፈልጐ የነበረውም <a title="ORG"><font class="ORG">ሕወሓትና</font></a> <a title="ORG"><font class="ORG">ብአዴን</font></a> በመንግሥታዊ ሚዲያዎች ላይ ያላቸውን ቁጥጥር ለማጥበቅ እንደነበር ለመገመት ትችሏል።<br />
<br />
<br />
<br />
</XML>
