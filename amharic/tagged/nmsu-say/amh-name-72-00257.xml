<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
ወጣት ሴቶችን በሕገ- ወጥ መንገድ ከሀገር የማስወጣት እንቅስቃሴ ተስፋፍቷል<br />
 ኢትዮጵያውያን ወጣት ሴቶችን በሕገወጥ መንገድ ወደተለያዩ የአረብ አገራት የማስወጣቱ እንቅስቃሴ ቀደም ካሉት ጊዜያት በላቀ በአሁኑ ወቅት ተጠናክሮ መቀጠሉን የተለያዩ ክፍሎች አስታወቁ።<br />
" <a title="ORG"><font class="ORG">ሲቪክ ኤዱኬሽን ኢትዮጵያ</font></a>" የተሰኘ ድርጅት በቅርቡ ባዘጋጀው ወርሃዊ ውይይት ላይ በሕገ ወጥ መንገድ ከሀገር የሚወጡ ሴቶችን በተመለከተ የተለያዩ ባለሙያዎችን በመጋበዝ ከተሣታፊዎች ጋር አነጋግሮ ነበር።<br />
 በውይይቱ ላይ እንደተጠቆመው በአሁኑ ወቅት በርካታ ሴቶችን በሥራ ሰበብ በተለይ ወደ አረብ ሀገራት የማስወጣቱ እንቅስቃሴ በሕገ ወጥ ደላሎች የተጧጧፈ ሲሆን በአንፃሩም ወጣት ሴቶቹ ከሀገር ከወጡ በኋላ የሚደረግላቸው የሥራ ደህንነትና ጥበቃ ባለመኖሩ ከባድ ስቃይና እንግልት ይደርስባቸዋል። ለዚህም ዓለም አቀፉ የስደተኞች ድርጅት በተለይ ከሊባኖስየሚደርሰው ሪፖርት በጣም አስከፊ መሆኑ ተገልጿል።<br />
 <a title="ORG"><font class="ORG">በዓለም አቀፍ የስደተኞች ድርጅት</font></a> የፕሮግራም አስተባባሪ እና የሕግ ባለሙያ የሆኑት ወይዘሪት <a title="PER"><font class="PER">ራኬብ</font></a> በውይይቱ ላይ ባሰሙት ሰፋ ያለ ንግግር <a title="TIME"><font class="TIME">እ. ኤ. አ 2002 ዓ. ም</font></a> <a title="LOC"><font class="LOC">በሊባኖስ</font></a> ብቻ ከ20- 25 ሺህ የሚደርሱ ኢትዮጵያውያን ሴቶች እንደሚገኙ አለም አቀፉ የስደተኞች ድርጅት በቅርቡ የደረሰው መረጃ አመልክቷል። ይህም ሁኔታ <a title="LOC"><font class="LOC">ሊባኖስ</font></a> ውስጥ ካሉ የውጭ ዜጐች ውስጥ ኢትዮጵያን ከ2ኛ እስከ 3ኛ ደረጃ ላይ ያስቀመጣት ሲሆን 80 ሺህ ዜጐች <a title="LOC"><font class="LOC">በሊባኖስ</font></a> ከሚገኙባት ስሪላንካም ቀጣይ አድርጓታል።<br />
 በሕገ ወጥ መንገድ ሰዎችን በተለይ ሴቶችን ከሃገር ስለማስኰብለል <a title="TIME"><font class="TIME">እ. ኤ. አ በ1998 ዓ. ም.</font></a> መገናኛ ብዙኃን ችግሩን በመኮነን ሰፊ ትኩረት ሲሰጡ እንደነበር ያስታወሱት ባለሙያዋ ከምንም በላይ ሁኔታው በተባባሰበት በአሁኑ ጊዜ ላይ ለምን ዝም እንደተባለ አላውቅም ብለዋል።<br />
" ከሚሄዱበት (ከሚነሱበት) ሀገር ጀምሮ እስከሚደርሱበት ድረስ የአመራረጡን፣ የመንገዱን ሁኔታ አለማወቅ ከአንዱ ደላላ ወደ ሌላው ደላላ ከመተላለፍ ጀምሮ በማታለልና በማጭበርበር ገንዘብ ክፍያ ያለበት፣ ሥልጣንን (ኃይልን) በመጠቀም የተደረገ ልውውጥ ነው" ሲል በሕገ- ወጥ መንገድ ሰዎችን ከሃገር ማስወጣትን የሚተረጐመው ዓለም አቀፍ የስደተኞች ድርጅት" አስቀጥርሻለሁ" በሚል አጓጊ ቃል ሴቶችን ወደሌላ ሀገር ማስኮብለል ከሃገራቸው ተነስተው የሚሰሩበት ሀገር እስኪደርሱም የሰብዓዊ መብት ረገጣ ከደረሰባቸው ትርጓሜው ይሰፋል ይላል።<br />
" ከኢትዮጵያ ምን ያህል ሰው እንደሚያስኰበልሉ ግልፅ አይደለም" የሚሉት <a title="TTL"><font class="TTL">ወይዘሪት</font></a> <a title="PER"><font class="PER">ራኬብ</font></a>" <a title="ORG"><font class="ORG">ሰራተኛና ማኅበራዊ ጉዳይ ሚኒስቴር</font></a> ካወጣው ሕግ ውጭ በኢትዮጵያ በትክክል ስለዚህ ወንጀል የተደነገገ ሕግ የለም ብዙ ጊዜ ለዚህ ጉዳይ የሚጠቀሰው ባርነትን በተመለከተ የሰፈረው ሕግ ነው ምንም አይነት መረጃ እንዳይኖረን ያደረገው አንዱ ምክንያት ይህ ነው። ሌላው በድለላ የተሰማሩት ሰዎች ብዙ ገንዘብ ያላቸው፣ ብዙ ሰዎች የሚያውቁ በመሆናቸው ተጠቂዎች ደፍረው ለመንግሥት አካል ሪፖርት እንዳያደርጉ ይዝቱባቸዋል።" ሲሉ ሁኔታውን ለመቆጣጠር ያለውን ችግር በዝርዝር አስቀምጠዋል። በተጨማሪም በመንግሥት በኩል ትኩረት ስላልተሰጠው <a title="ORG"><font class="ORG">በአየር መንገድ</font></a>፣ በስደተኞች ጉዳይ እንዲሁም በፖሊስ በኩል መረጃ ለማሰባሰብ መቸገራቸውን ጠቅሰዋል።<br />
 ከኢትዮጵያ በብዙ ሺህ የሚቆጠሩ ሴቶች ወደ ቤይሩት እንደሚሄዱ በምሣሌነት ያስቀመጡት ባለሙያዋ ኢትዮጵያ ግን <a title="LOC"><font class="LOC">ከሊባኖስ (ቤይሩት)</font></a> ጋር በአሰሪና ሠራተኛ ጉዳይ የሁለትዮሽ ግንኙነት ስለሌላት የኢትዮጵያ ዜጐች በዚያ ሀገር ችግር ሲገጥማቸው በመንግሥት ደረጃ ውል ለማድረግ አስቸጋሪ ሆኗል። ስምምነት ቢኖር የሴቶችን መብት ማስከበርም ሆነ ችግር ሲደርስባቸው መፍትሄ ለማበጀት ይቻል ነበር ብለዋል።<br />
 ወይዘሪት ራኬብ በሕገ ወጥ መንገድ በደላሎች አማካይነት የሚሄዱበትን ምክንያት ሲገልፁም እንዲህ ብለዋል፤" ወደ ሰለጠኑ ሀገሮች መግባት ጥብቅ በመሆኑ በሕጋዊ መንገድ ለመሄድ እድሉ ይጠባል። ስለሆነም በሕገ- ወጥ በደላሎች በኩል መሄዱ ብቸኛ አማራጭ ይሆናል። ዋናው ችግር በላኪ ሀገር፣ በሚያልፉበት ሀገር (ጥራንሲት) እና በተቀባዮች መካከል ምንም አይነት ስምምነት አለመኖሩ ነው"።<br />
 <a title="TTL"><font class="TTL">ወይዘሪት</font></a> <a title="PER"><font class="PER">ራኬብ</font></a> ቀጥለውም" በዚህ መልኩ የሚሄዱት ኢትዮጵያውያን እዛ የሚሰማሩበት የሥራ መስክ የቤት ሠራተኝነት ነው። የቤት ውስጥ ስራ የሚሰሩት አብዛኞቹ ደግሞ ሴቶች በመሆናቸው ወደ <a title="LOC"><font class="LOC">ሊባኖስ</font></a> ከሚያመሩት ከፍተኛውን ቁጥር የያዙት እነሱ ናቸው። በተለያዩ ቡና ቤቶች ለሴተኛ አዳሪነት የተቀጠሩ ሴቶችም አሉ። ትዳር ፈላጊው በጣም ያረጀ ወይም በሽተኛ ይሆንና ለሚስትነትም ይላካሉ። አብዛኞቹ ሴቶች ማታለል ይፈፀምባቸዋል። ለተለያዩ ዓላማዎች የሚላኩት ሴቶች እዚህ ሀገር ሲሄዱ የሚያጋጥማቸውን ከወዲሁ አይገነዘቡም። ለቤት ሠራተኝነት ከዚህ የተላከች ሴት እዚያ ስትደርስ ለቡና ቤት የምትሸጥበት ጊዜም አለ።" ካሉ በኋላ ሴቶቹ ወደ ውጭ ሀገር ለመሄድ ብዙ ገንዘብ እንደሚከፍሉና በማያውቁት ቋንቋ ውል እንደሚፈርሙ፣ ብዙ ጊዜም ከሀገር ሲወጡ ከደላሎች ገንዘብ ተበድረው ስለሚሄዱ ብድራቸውን እስኪከፍሉ እንደሚቆዩ እዚያ ከደረሱም በኋላ በቅጥር ሁኔታቸውና በሚሰሩት ስራ የሰብአዊ መብት ረገጣ እንደሚፈፀምባቸው፣ ከ18- 20 ሰዓታት ያለ እረፍት እንደሚሰሩና የሰሩበትንም ገንዘብ የማያገኙበት ወቅት እንደሚኖር አስረድተዋል።<br />
 በዚህ ጉዳይ ላይ በሲቪክ ኢዱኬሽኑ ውይይት ላይ ወይዘሪት ራኬብ እንደገለፁት ደግሞ <a title="TIME"><font class="TIME">እ. ኤ. አ ከ1977- 99</font></a> ድረስ የስልሣ ሰባት ኢትዮጵያውያን አስክሬን ሀገር ውስጥ ገብቷል። ምክንያቱ በውል ባይታወቅም አሲድ እንደፈሰሰባቸው፣ ራሳቸውን ከፎቅ እንደወረወሩና በሌሎች ተመሳሳይ ሁኔታዎች እንደሞቱ ይገለፃል። በዚህ ዓመት በቅርቡ ሦስት ኢትዮጵያውያን <a title="LOC"><font class="LOC">ሊባኖስ</font></a> ውስጥ ታርደዋል። ሁለቱ ሲሞቱ አንዷ ተርፋለች። የሚደርስባቸውን ችግር ባለመቋቋምም የአእምሮ ቀውስ የሚደርስባቸው አሉ። ብለዋል።<br />
 <a title="ORG"><font class="ORG">እ. ኤ. አ በ1998</font></a> የሠራተኛና ማህበራዊ ጉዳይ ሚኒስቴር በሕገ ወጥ መንገድ የሚሄዱትን ሴቶች ቁጥር ለመቀነስ የአሰሪና ሠራተኞች፣ አገናኝ ወኪሎች በሕጋዊ መንገድ እንዲቋቋሙ ሁኔታዎችን የሚያመቻች ሕግ ቢወጣም ሕጉ ከወጣ አራት ዓመታት ባስቆጠረበት ሁኔታ ሕጋዊ ፍቃድ አውጥተው የሚንቀሳቀሱት ድርጅቶች አራት ብቻ እንደሆኑ በውይይቱ ላይ ተገልጿል።<br />
 አሁንም ኢትዮጵያውያን ሴቶችን በስራ ሰበብ በሕገ ወጥ መንገድ የማስወጣቱ ስራ ተጠናክሮ በቀጠለበት ሁኔታ ጉዳዩ የሚመለከታቸው የመንግሥትአካላት ችግሩን ተረድተው ለማስተካከል የሚያደርጉት ጥረት አለመስተዋሉ መንግሥት ለዜጐች ያለውን ተቆርቋሪነት ከግምት ውስጥ የማያስገባ ነው ሲሉ አንዳንድ አስተያየት ሰጭዎች ገልፀዋል።<br />
 በተጨማሪም በዋነኝነት ከምትጠቀሰው ከሊባኖስ ባሻገር ወደ ሣዑዲ አረቢያ፣ ባሕሬንና ዱባይ የመሳሰሉት የአረብ ሀገራት ሴቶችን በሕገ- ወጥ መንገድ የመላኩ ሁኔታ አሁንም በሰፊው እንደሚስተዋል የጠቆሙት አስተያየት ሰጭዎች በተለይ ጉዳዩ የሚመለከተው የማኅበራዊ ጉዳይ ሚኒስቴር አንድ ዓይነት እርምጃ ሊወስድ ይገባል በማለት አሳስበዋል።<br />
<br />
<br />
<br />
</XML>
