<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
ኤርትራ በድንበር ውሣኔው ዙሪያ ውይይት እንደማይደረግ አስታወቀች<br />
 ኤርትራ የድንበር ውሳኔውን አስመልክቶ ከኢትዮጵያ ጋር ምንም ዓይነት ውይይት ለማድረግ እንደማትፈልግ አስታወቀች።<br />
 የኤርትራ የማስታወቂያ ሚኒስቴር ተጠባባቂ ሚኒስትር የሆኑት <a title="PER"><font class="PER">አሊ አብዱ አህመድ</font></a> ለተባበሩት መንግሥት ዜና ምንጭ <a title="TIME"><font class="TIME">ባለፈው ሰኞ</font></a> እንደገለጹት የድንበሩ ጉዳይ ድጋሚ እንዳይነሳ ሆኖ በማያፈናፍን መልኩ ተዘግቷል።<br />
 ተጠባባቂ ሚ/ ሩ ይህን የተናገሩት በኢትዮጵያና በኤርትራ መካከል የድንበር ውሳኔውን አስመልክቶ ውይይት ይደረጋል እየተባለ የሚናፈሰው ወሬ ለማምከን መሆኑን የጠቀሰው ዘገባ የድንበር ኮሚሽኑ የድንበሩን ጉዳይ ለአንዴና ለመጨረሻ ጊዜ ውሳኔ ሰጥቶበታል ብለዋል።<br />
 እንደ ተጠባባቂ ሚኒስትሩ አባባል ከሆነ የድንበር አካላይ ኮሚሽኑ ኢትዮጵያ የድንበር ውሳኔው እንደገና እንዲታይ ያቀረበችውን ጥያቄ ውድቅ በማድረግ ተደጋጋሚ ሪፖርት አውጥቷል።<br />
 የድንበር አካላይ ኮሚሽኑ በጉዳዩ ላይ ተገቢ ውሳኔ ያልሰጠበት በማስመሰል ከኢትዮጵያ በኩል በውሳኔው ላይ ውይይት እንዲደረግ የሚቀርበው ሀሳብ በምንም መልኩ ተቀባይነት እንደማይኖረው ባለሥልጣኑ ገልጸዋል።<br />
 ባለሥልጣኑ እንዳሉት የድንበር ውሳኔውን አስመልክቶ የሚቀርበው የውይይት ይደረግበት ጉዳይ ምኞትና በውሳኔው ካለመርካት የሚቀርብ አመክኖ (ሎጊች) እንደሆነ ገልጸው፣ ውሳኔው የመጨረሻና ገዥ መሆኑን ማወቅ እንደሚያስፈልግ አስረድተዋል።<br />
 ኢትዮጵያ የግጭቱ መንስኤ ናት የምትባለው <a title="LOC"><font class="LOC">ባድመ</font></a> ለኤርትራ በመካለሏ የተነሳ በድንበር ውሳኔው እንዳልተደሰተችና ውሳኔው በድጋሚ እንዲመረመር ሳትፈልግ እንዳልቀረች ምንጩ ጠቅሷል።<br />
<br />
<br />
<br />
</XML>
