<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
ከአፍሪካ በየዓመቱ 20ሺ ምሑራን ይፈልሳሉ- አንዱ የዕድገት ማነቆ ሆኖአል<br />
 ከአፍሪካ በየዓመቱ ከ20ሺ በላይ ምሁራን በመፍለስ ላይ ሲሆኑ በኢትዮጵያ የሰለጠኑ ምሁራን በተለይም የሕክምና ባለሙያዎች በሚደርሱባቸው ውስጣዊና ውጫዊ ግፊቶች ወደሌሎች አገሮች የሚያደርጉት ፍልሰት በዚሁ ከቀጠለ በርካታ ሆስፒታሎች፣ ጤና ጣቢያዎች፣ የሕክምና ኮሌጆችና የምርምር ማዕከላት በቅርብ ዓመታት ውስጥ መሥራት ከማይችሉበት ደረጃ ላይ ሊደርሱ እንደሚችሉ ተገለጠ።<br />
 ይህ የተገለጠው <a title="ORG"><font class="ORG">የኢትዮጵያ ሕክምና ማኀበር</font></a> 38ኛ ዓመታዊ ጉባኤውን <a title="TIME"><font class="TIME">ግንቦት 28 ቀን 1994</font></a> <a title="LOC"><font class="LOC">በተባበሩት መንግሥት የስብሰባ ማዕከል</font></a> በጀመረበት ወቅት" የሕክምና ዶክተሮች ፍልሰት መንስኤ ምንድንነው? ችግሩን ለመግታትስ ምን መደረግ አለበት" በሚል ርዕስ ባካሄደው የፓናል ውይይት ላይ ባቀረበ ጥናታዊ ጽሁፍ ነው።<br />
 ማኅበሩ ይህን ርዕስ በዓመታዊ ጉባኤው ላይ እንደ ዋነኛ መወያየት ርዕስ የመረጠው ፖሊሲ አውጪዎች፣ <a title="ORG"><font class="ORG">የጤና ጥበቃ ሚኒስቴር</font></a>፣ የክልል ጤና ቢሮዎች፣ የሕክምና ማሠልጠኛ ተቋማት፣ የጥናትና ምርምር ኢንስቲትዮቶችና ኅብረተሰቡ የችግሩን አሳሳቢነት ተረድተው መደረግ ያለበትን በሚመለከት የመፍትሄ ሀሳብ እንዲያቀርቡ መሆኑን የጠቀሱት የአዘጋጅ ኮሚቴው አባል፣ ይህ ክስተት ከወዲሁ አንድ እልባት ካልተበጀለት አገሪቱ ባጭር ጊዜ ውስጥ የሰለጠነ የሰው ኃይሏን ልታጣ እንደምትችል አስገንዝበዋል።<br />
 ለምሁራን ፍልሰት በአጠቃላይ፣ ለጤና ባለሙያዎችና ዶክተሮች በተለይ እንደምክንያት ከሚጠቀሱ ችግሮች መካከል በአገሪቱ ሰፍኖ የነበረው ማዕከላዊነቱ የጠበቀ ቢሮክራሲና አደረጃጀት እንደልብ ማሠራት አለመቻሉና በፖለቲካ ሹመኞች አካባቢ ለምሁራን የሚሰጠው ዝቅተኛ ግምትና እውቅና ዋና ዋናዎቹ መሆናቸውን የኮሚቴው አባል አስረድተዋል።<br />
 እንደኢትዮጵያ ባሉ የመጨረሻ ድሃ አገሮች የሕክምና ባለሙያዎች ፍልሰት በቀላሉ ሊተካ የማይችል የሰለጠነ የሰው ኃይል ማጣትን ስለሚያስከትል መንግሥት ፖሊሲውን ሊመረምርና ሁኔታው የሚገታበትን መንገድም መፈለግ አለበት ያሉት ምሁር ጉዳዩ የሚመለከታቸው ክፍሎችም በጉዳዩ ዙሪያ ሊመክሩበት እንደሚገባ አሳስበዋል።<br />
 የምሁራን ፍልሰት ዓለም አቀፋዊ ባህሪይ ቢኖረውም በተለይ በኢኮኖሚ ዕድገታቸው እጅግ ወደ ኋላ በቀሩት ከሰሃራ በታች በሚገኙ አገሮችና በእስያ የሚኖረው አሉታዊ ተፅእኖ በቀላሉ የማይቀረፍ መሆኑን ጽሑፍ ያቀረቡት ምሁር ገልጠዋል።<br />
 <a title="TIME"><font class="TIME">እ. ኤ. አ. በ2000 ዓ. ም</font></a> <a title="LOC"><font class="LOC">አዲስ አበባ ላይ</font></a> በተመሳሳይ ርዕስ በተካሄደ ስብሰባ አፍሪካ በየዓመቱ 20 ሺ የተማሩ ዜጐቿ ወደ ሰለጠኑት ምዕራባውያን አገሮች ስለሚፈልሱባት በየዓመቱ የውጭ ኤክስፐርቶችን ለመቅጠር 4 ቢሊዮን ዶላር ለማውጣት መገደዷን የጠቆሙት ምሁር ለምሁራኑ ፍልሰት የተለያዩ ምክንያቶች መኖራቸውን አስረድተዋል።<br />
 አብዛኞቹ አፍሪካውያን ምሁራን በተለይም የሕክምና ዶክተሮች ወደ ውጭ የሚፈልሱትና ለትምህርት የተላኩትም እንደ ወጡ የሚቀሩት ፖለቲከኞችበሚፈጥሩባቸው ጫና፣ የሚከፈላቸው ደመወዝ አነስተኛ በመሆኑ፣ የሚቀጥሉት ተቋማት ጥቂት በመሆናቸውና ተፈላጊው ማበረታቻና ትኩረት ስለማይሰጣቸው መሆኑን የጠቆሙት ጽሁፍ አቅራቢ በተለይ የበለፀጉ አገሮች ለነዚህ ምሁራን የሚከፍሉት ከፍተኛ ደመወዝ ወደ ሀገሮቻቸው እንዳይመለሱ ምክንያት መሆኑንም አስረድተዋል።<br />
 በከፍተኛ ደረጃ የሰለጠኑ 250 ሺ አፍሪካውያን በአሁኑ ጊዜ በመላው ዓለም ተሰራጭተው እንደሚገኙ ጽሑፍ አቅራቢው ጠቅሰው፣ ከነዚህ ውስጥ 100 ሺ የሚሆኑት በምዕራብ አገሮች እንደሚኖሩና 30 ከመቶዎች ሐኪሞችና ከዚያ ጋር ግንኙነት ያላቸው ባለሙያዎች መሆናቸውን ገልጠዋል።<br />
 ምሁሩ በዚሁ ገለፃቸው በቺካጐ ብቻ 300 በከፍተኛ ደረጃ የሰለጠኑ ኢትዮጵያውያን ሐኪሞች እንዳሉ አመልክተው በሌሎች የአሜሪካ ግዛቶች ምን ያህል ሐኪሞችና ሌላ ሙያ ያላቸው ምሁራን እንዳሉ መገመት አያዳግትም ብለዋል።<br />
 ዩናይትድ ስቴትስና ሌሎች ምዕራባዊያን አገሮች የሰለጠኑ ባለሙያዎችን ከታዳጊ አገሮች በማራኪ ደሞዝና ማበረታቻ እያስፈለሱ ያለባቸውን የሰለጠነ የሰው ኃይል እጥረት እያካካሱ መሆናቸውን ጠቆሙት ምሁር በዚህ ዓይነት አካሄድ ዩናይትድ ስቴትስ በዲቪ ሎተሪና በነፃ የትምህርት እድል ስም 130 ሺ የሕክምና ባለሙያዎችን ከመላ ዓለም በመሰብሰብ ባለሙያዎቹን ለማሰልጠን ታወጣ የነበረውን 26 ቢሊዮን ማዳኗን አስምረውበታል።<br />
 የተማሩ ዜጐቻቸው ለሌሎች አገር ሲሳይ የሆኑባቸው እንደ ኢትዮጵያ ያሉ ታዳጊ አገሮች በአገር ውስጥ ያሉት እዚሁ እንዲቀሩ፣ የወጡትም ወደ አገራቸው እንዲመለሱ እስካሁን ምሁራንን በሚመለከት ሲከተሉት የነበረውን ፖሊሲና የተዛባ አመለካከት መመርመር አለባቸው ያሉት ጽሑፍ አቅራቢ ፖሊቲከኞችም ቢሆኑ ምሁራንን በተለየ ሁኔታ ማየቱን ማቆምና እንደ ሀገሪቱ ሀብት መቁጠር ይኖርባቸዋል ብለዋል።<br />
 ኢትዮጵያ ካሏት የተወሰኑ ሐኪሞች ከ50 በመቶ በላይ የሚሆኑት የፖለቲካ ሹመኞች አላሠራ ስላሏቸውና የሚከፈላቸውም ደመወዝ ተመጣጣኝ ባለመሆኑ ከፊሎቹ ሀገር ውስጥ ባሉ የግል ጤና ተቋማት ሲፈልሱ አብዛኞቹ ደግሞ የአፍሪካ አገሮችን ጨምሮ በአውሮፓና በአሜሪካ የተለያዩ ሆስፒታሎችና የሕክምና ማሰልጠኛ ተቋማት እየሠሩ መሆናቸው ይታወቃል።<br />
<br />
<br />
<br />
</XML>
