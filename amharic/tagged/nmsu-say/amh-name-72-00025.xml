<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
የኤርትራዊያን ምዝገባ ሥጋት ሆኗል<br />
 <a title="TIME"><font class="TIME">ጥር 10/ 1996 ዓ. ም</font></a> በኢትዮጵያ መንግሥት የወጣው ያልተጠበቀ መመሪያ በኢትዮጵያዊያንም ሆነ በኤርትራዊያን ዜጐች በጥርጣሬ እየታየ መሆኑን ሪፖርተራችን ያነገገራቸው የተለያዩ የኅብረተሰብ ክፍሎች ገልፀዋል። በሁለቱ ሀገሮች የተነሳው የድንበር ውዝግብ መፍትሔ አጥፎ በእንጥልጥል ላይ እያለ ይህን መሣይ የኢትዮጵያዊያንን ሞራል የሚነካ መመሪያ መውጣት እንደሌለበት አበክረው ብዙዎች ናቸው።<br />
 ይኸው መመሪያ በኤርትራዊያን ዜጎችም ዘንድ በጥርጣሬ እየታየ መሆኑን በተለያዩ ቦታዎች በቡድን እየተሰባሰቡ የሚነጋገሩት ኤርትራዊያን ይገልጻሉ። ኤርትራዊያን አሁን መንግስት በድንበሩ ጉዳይ ውጥረት ውስጥ እያለና በተለይ የኤርትራ መንግሥት ወጣቶችን ወደ ሣዋ እየወሰደ በማሰልጠን ላይ ባለበት ሰዓት ይህ የዜግነት ምዝገባ ምርመራ መውጣቱ ያለንበትን አድራሻና ያፈራነውን ሀብት ሁለቱንም መንግሥታት አናምንም ሲሉ ያስረዳሉ። በዚህ ዙሪያ የተለያዩ ወገኖችን አነጋግረን ያጠናቀርነውን አስተያየት እንደሚከተለው አቅርበነዋል።<br />
 <a title="TIME"><font class="TIME">ጥር 10 ቀን 1996 ዓ. ም</font></a> <a title="ORG"><font class="ORG">በስደተኞች እና ኢሚግሬሽን መምሪያ</font></a> የተሰጠው የዜግነት መመሪያ ኤርትራዊያን ወንድሞቻችንና የኢትዮጵያ ሕዝብ የሕዝብ ለሕዝብ ግንኙነቱን አጠናክሮ ለመቀጠል ሲባል መውጣቱን ይገልፃል። በማስከተልም ማንኛውም የኤርትራ ዜጋ ሲፈልግ ኤርትራዊነቱን ትቶ ኢትዮጵያዊ መሆን ይችላል። ይህን ካልፈለገ በኤርትራዊነቱ መብቱ ተጠብቆ በኢትዮጵያ ይኖራል ይላል።<br />
 ዜግነቱን ቀይሮም ሆነ ኤርትራዊነቱን ጠብቆ ሲኖር በሀገሪቱ ውስጥ የመንገድ፣ መንግስታዊ ያልሆነ ሥራ የመሥራት፣ ቋሚ ንብረት የማፍራት፣ መሬት የእርሻን ጨምሮ የመያዝ መብቱ የተጠበቀ ነው ሲል መመሪያው ያዛል።<br />
 በዚህ መመሪያ ላይ ተመርኩዞ የአሜሪካን ድምጽ ሬዲዮ ጣቢያ የአማርኛ ፕሮግራም <a title="TTL"><font class="TTL">ከአቶ</font></a> <a title="PER"><font class="PER">በረከት ሥምኦን</font></a> ጋር ባደረገው ቃለምልልስ የማስታወቂያ ሚኒስትሩ <a title="TTL"><font class="TTL">አቶ</font></a> <a title="PER"><font class="PER">በረከት</font></a> የኤርትራዊያንን ምርጫ እናከብራለን ብለዋል።<br />
 <a title="TTL"><font class="TTL">አቶ</font></a> <a title="PER"><font class="PER">በረከት</font></a> ይህ መመሪያ አሁን ወቅቱ ነው ወይ? ተብለው ሲጠየቁ" ለዚህ ጉዳይ ወቅት አያስፈልገውም። በኢፌድሪ ሕገ መንግሥት የዜግነት ጉዳይ የተተው ለግለሰቡ ምርጫ ነው። እናም አሁን የወጣው መምሪያ ያንን ነው ያስጠበቀው" ብለዋል። መመሪያው የጊዜ ገደብ የሌለው፣ ክፍት የሆነ እንደሆነና በሌሎችም ጉዳዮች ላይ መልስ ሰጥተዋል።" እኛ የምንተዳደረው አሁንም ቢሆን በኤርትራ ሕግና በኤርትራዊያኖች ነው። የኢትዮጵያ ሕዝብ የኤርትራ መንግስት እስረኛ ነው። እስቲ እዩ እዚህ ሀገር ኤርትራዊ በመሆኑ ብቻ የታሰረ የለም ኤርትራ ውስጥ ግን ብዙ ወገኖቻችን በኢትዮጵያዊነታቸው ብቻ ይታሰራሉ። በእውነቱ የድንበሩ ጉዳይ እልባት ሳያገኝና ኢትዮጵያዊያን ያፈሰሱት ደም መፍትሔ ሳያገኝ መመሪያው መውጣቱ ተገቢ አይደለም። እኛ የምንለው ወደ ተገነጠለችው ሀገር ሕዝብ ያውም ጦርነት ከፍቶብን ወገኖቻችንን ለጨረሰ ሕዝብ ከሌላው ሀገር የተለየ መብት ሊሰጠው አይገባም ነው" ያሉን <a title="TTL"><font class="TTL">ግራአዝማች</font></a> <a title="PER"><font class="PER">ካህሣይ</font></a> ናቸው። ለሎች የፖለቲካ ታዛቢዎቻን አንዳንድ የመከላከያ ሰራዊቲ አባልትም በመመሪያው መውጣት እጅግ ከፍተኛ ሀዘን እንደተሰማው ሲገልፁ" ካሁን በኋላ በዚህ መንግስት ምን እምነት ኖሮን እንናገራለን። እነሱ እንደሁ ይኸው ዞረው ገጠሙ። አሳዛኙ የጠፋው ሕይወትና የወደመው ሀብት ነው። ነገ ኤርትራዊያኖች እንደዛቱ አሳሪ ገራፊ እንደማይሆኑ ስለማናውቅ በገዛ ሀገራችን አንገት ደፍቶ መኖር ይሻላል" ብለዋል።<br />
<br />
<br />
<br />
</XML>
