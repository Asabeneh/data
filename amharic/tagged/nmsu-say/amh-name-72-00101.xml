<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="ORG"><font class="ORG">ኢዴአፓ</font></a> ብሔራዊ አደጋ እንዳይከሰት አስተማማኝ ዋስትና ማዘጋጀት ያስፈልጋል አለ<br />
 አሁን በመላ ኢትዮጵያ የተጀመረው ሕዝባዊ እንቅስቃሴ ተገቢው ቅንጅት እንዲኖረውና ብሔራዊ መናጋት የሚያስከትሉ አደጋዎች ሣይከሰቱ ወደ ዴሞክራሲ ሥርዓት ለመሸጋገር እንዲቻል የሚመለከታቸው ሁሉ ከወዲሁ ፈጥነው ግዴታቸውን እንዲወጡ የኢትዮጵያ <a title="ORG"><font class="ORG">ዴሞክራሲያዊ አንድነት ፓርቲ (ኢዴአፓ</font></a>) ወቅታዊ ጥሪ አቀረበ።<br />
 ፓርቲው" በሕዝብ ላይ እየደረሰ ያለው መንግሥታዊ ጭፍጨፋና አፈና ይቁም፤ ለችግሩ አፋጣኝና ዘላቂ ሀገራዊ መፍትሔ ይሰጥ!" በሚል ርዕስ <a title="TIME"><font class="TIME">መጋቢት 2 ቀን 1996 ዓ. ም</font></a> በቁጥር ኢዴአፓ 927/ 96 ባወጣው መግለጫ እንደገለጸው አገራችንን አሁን የገጠሟት ፈተናዎች በታሪክ ውስጥ ከታዩት ሁሉ እጅግ የተወሳሰቡና የከፉ መሆናቸው እየታየ ነው።<br />
 በመላው አገሪቱ ለዴሞክራሲ ሥርዓት መስፈን በተጀመረው የሕዝብ ትግል መካከል የጠበቀ ትስስር እስካልተፈጠረ ድረስ በሚወድቀው አገዛዝ ምትክ በህዝብ ፍላጐትና በሕግ የበላይነት የሚዳኝ መንግስታዊ ሥርዓት እንደሚመጣ ሙሉ በሙሉ እርግጠኛ ለመሆን እንደማይቻል የጠቆመው <a title="ORG"><font class="ORG">ኢዴአፓ</font></a> ከአሁኑ አገዛዝ ባህርይ መረዳት እንደሚቻለው የአፈና ሥርዓቱን ሊያስወግድ የሚችል ሁኔታ ከተፈጠረ ሥርዓቱ አጥፍቶ የመጥፋት እርምጃ ከመውሰድ ይቆጠባል ብሎ ለማመን እንደሚያስቸግር አብራርቷል።<br />
 <a title="ORG"><font class="ORG">ኢዴአፓ</font></a> <a title="ORG"><font class="ORG">የወያኔ/ ኢሕአዴግ</font></a> መንግሥት በሀገሪቱ የተለያዩ ማዕዘናት የሚነሱትን የሕዝብ እንቅስቃሴዎች ተከትሎ ከአንዱ ጫፍ ወደ ሌላው ጫፍ በየዕለቱ ከመባከንና የእሳት አደጋ ሠራተኛ ሚና ከመጫወት ባሻገር የሰከነ መንግሥታዊ ተግባር ለመፈፀም በሚያስችለው መረጋጋት ላይ እንደሆነ ለመናገር እንደሚያዳግት አስታውቋል።<br />
 አገዛዙ ሊወስድ በሚችለው ኃላፊነት የጎደለው እርምጃና በሕዝቡ ትግል ቅንጅት ማጣት የተነሣ ሊከሰት የሚችል ሥርዓተ አልበኝነት የሀገሪቱን አንድነትና የሕዝቡን ወንድማማችነት የሚፈታተን ብሔራዊ አደጋ እንዳይከሰት በፍጥነት አስተማማኝ ዋስትና ማዘጋጀት ያስፈልጋል የሚለው <a title="ORG"><font class="ORG">ኢዴአፓ</font></a> የአሁኑ የሕዝብ እንቅስቃሴ በአንድ በኩል አገዛዙ እንደቀድሞው የመብትና የዴሞክራሲ ጥያቄዎችን እየጨፈለቀ ለመቀጠል በማይችልበት፣ በሌላ በኩል ደግሞ ሕዝቡ እንደበፊቱ ጭቆናን ተሸክሞ ለመቆየት ባልተዘጋጀበት የለውጥ ዋዜማ ላይ መድረሱን እንደሚያሳይ አመልክቷል።<br />
 ገዢው ፓርቲ በሕዝብ ከሚደርስበት ጫና በተጨማሪ በውስጡ ያጋጠመው መከፋፈል ይበልጥ ሥር እየሰደደ በመሄድ ከሁሉም አቅጣጫ ማምለጫ በሌለው ቅራኔ መወጠሩን <a title="ORG"><font class="ORG">ኢዴአፓ</font></a> አስታውቆ ከሕዝብ የሚደርስበትን ተቃውሞና መገለል ለማስታገስ በማያስችል የውስጥ ቁስል በመመረዙ ተስፋ ወደ መቁረጥ መድረሱን አስረድቷል።<br />
 <a title="ORG"><font class="ORG">ኢዴአፓ</font></a> ከአሁን በፊት በመንግሥታዊ ኃይሎች የተፈፀሙትን ግድያዎች ጨምሮ በቅርቡ በጋምቤላ፣ በተለያዩ ዩኒቨርስቲዎችና ሁለተኛ ደረጃ ት/ ቤቶች እየተካሄዱ ያሉ ጭፍጨፋዎች በገልተኛ ወገን እንዲጣሩ፣ ከመደበኛ ትምህርታቸው የተፈናቀሉ ተማሪዎች ወደ ትምህርት ገበታቸው በፍርድ ቤት ብቻ እንዲታይ፣ በተማሪዎቹ ወላጆችና በአካባቢው ሠላማዊ ነዋሪዎች ላይ እየተፈፀመ ያለው ወከባና ማስፈራራት እንዲቆም፣ በአጠቃላይም በሀገራችን አስተማማኝ ሰላምና መረጋጋት ሊያመጣ የሚችል ብሐራዊ የእርቀ ሰላም መድረክ እንዲፈጠር በሀገሪቱ ውስጥ የሚገኙ የተቃዋሚ ፓርቲዎች፣ የሲቪል ማህበራት፣ የዲፕሎማቲክ ኮሚኒቲው አባላት፣ የዓለምአቀፍ ድርጅቶችና የሰብአዊ መብቶች ተንከባካቢ ተቋሞች ሁሉ እንዲተባበሩ ጥሪ አቅርቧል።<br />
 <a title="ORG"><font class="ORG">ኢዴአፓ</font></a> በዚህ ወቅታዊ ጥሪው አሁን ከተከሰተው የህዝብ እንቅስቃሴ አኳያ፦<br />
 1ኛ/" ለዴሞክራሲ ሥርዓት የምንታገል <a title="ORG"><font class="ORG">በኢዴኅህ</font></a> ዙሪያ የተሰባሰብንም ሆነ ሌሎች ተቃዋሚ ኃይሎች በመላው ሀገሪቱ የተቀጣጠለው ሰላማዊ የህዝብ እንቅስቃሴ በቅንጅትና በጋራ እንዲመራ ተገቢውን ጥልቀት እንዲያገኝና ተከታታይነቱን ጠብቆ እንዲቀጥል የሚያስችል የጋራ ስትራቴጂ አውጥተን ሰላማዊ ትግሉን የምናስተባብርበት ሁኔታ በአፋጣኝ መፈጠር አለበት ብለን እናምናለን።<br />
 2ኛ/ በአንድ ግለሰብ፣ ቡድን፣ ባህል፣ ሃይማኖት፣ ቋንቋ ወዘተ ላይ ህገ- ወጥ በደል ሲደርስ ሌላው ሕዝብ ዝም ካለ የጊዜ ጉዳይ እንጂ በራሱም ላይ ነገ መድረሱ እንደማይቀር ተገንዝቦ ግፍና በደልን በጋራ የመታገል ልምድ የኢትዮጵያ ሕዝብ ባሕል እንዲሆን መላው የሀገሪቱ ዜጎች ከምንጊዘውም በላይ እጅ ለእጅ ተያይዘውና እርስ በርስ ተደጋግፈው መንቀሳቀስ ይገባቸዋል እንላለን።<br />
 3ኛ/ አለም አቀፉ ሕብረተሰብ በኢትዮጵያ ሕዝብ ላይ እየደረሰ ያለውን ጭቆናና አፈና በዝምታ መመልከቱን ከቀጠለ በሌሎች የታየው ብሔራዊ መናጋትና የሕዝብ እልቂት በከፋ መልኩ በኢትዮጵያም ሲደገም ማየቱ የማይቀር ነው። አለም አቀፉ ሕብረተሰብ በመንግስትና በመንግስት መሪዎች መካከል ከሚፈጠረው ግንኙነትና ወዳጅነት ይልቅ የሀገሮችና የህዝቦች ወዳጅነትና ግንኙነት የበለጠ ቋሚነትና ዘላቂነት እንዳለው በማመን በኢትዮጵያ ላይ ያለውን አቋም መመርመር አለበት..." ብሏል።<br />
<br />
<br />
<br />
</XML>
