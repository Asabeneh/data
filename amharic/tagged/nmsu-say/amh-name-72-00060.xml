<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
መንግሥት በጋምቤላ ግጭት የተምታታ መግለጫ እየሰጠ ነው ተባለ<br />
 በአኝዋክ ሕዝብ ላይ በማነጣጠር ለተፈፀመው ግፍ ወንጀሉን የፈፀሙት የመንግሥት አካላት፣ ባለሥልጣኖችና ግለሰቦች ባስቸኳይ ለፍርድ እንዲቀርቡ ተጠየቀ።<br />
 <a title="ORG"><font class="ORG">የኢትዮጵያ ሕዝቦች ደሞክራሲያዊ ኃይሎች ኅብረት</font></a> (ኢዴኃኅ) ባወጣው መግለጫ እንደጠየቀው መንግስት ሕዝብን እርስ በርስ ለማናቆር የሚከተላቸውን የተንኮል እርምጃዎች እንዲያቆምና ተጠያቂነት እንዳለበት ለማስገንዘብ እንወዳለን ብሏል።<br />
 ኅብረቱ ጨምሮ እንደገለጸው" ይህ አገዛዝ በህዝብ መካከል ሊከሰቱ የሚችሉ አናሳ ልዩነቶችን በማጋነንና አዳዲስ አለመግባባቶችን ሆን ብሎ በመፍጠር፣ በመቻቻልና በመከባበር ለዝንታለም አብረው በኖሩ ብሔር/ ብሔረሰቦችና የኅብረተሰብ ክፍሎች መካከል ጠብና አምባጓሮና የሚያነሳሳ ፖሊስ በማራመድ የብዙ ንፁሃን ዜጐች ደም በከንቱ እንዲፈስ አድርጓል፤ ቤት ንብረትም አውድሟል አሁንም በጋምቤላ የተደረገው ይኸው ነው" ብሏል።<br />
 ከታህሳስ <a title="TIME"><font class="TIME">3 ቀን 1996 ዓ. ም</font></a> ጀምሮ በአኝዋክ ብሔረሰብ ላይ በማነጣጠር ለደረሰው የግፍ ጭፍጨፋ አገዛዙ የሰጠው ምክንያት በአንድ በኩል ሦስት የመንግሥት ሠራተኞች ከሌሎች <a title="ORG"><font class="ORG">የተመድ የስደተኞች ኮሚሽን</font></a> ሠራተኞች ጋር አኝዋኮች በሚኖሩበት አካባቢ በመገደላቸው ለግድያው አኝዋኮችን ተጠያቂ አድርጐ በማቅረብና ገዳዮች ባላቸው ላይ የተወሰደ እርምጃ እንደሆነ፣ በሌላ ጊዜ ደግሞ አኝዋኮች በኑዌሮች ላይ በወሰዱት የጥቃት እርምጃ የተቀሰቀሰ የርስ በርስ ግጭት እንደሆነና ለዚሁ ተጠያቂ አኝዋኮች እንደሆኑ በማስመሰል እርስ በርሱ የተምታታ መግለጫ መንግሥት በመስጠት ላይ ይገኛል ሲል ኅብረቱ ገልጿል።<br />
 አገዛዙ በከፋፍለህ ግዛው ብቻ ሳይሆን የከፋፈለህ አጥፋው ዘይቤ ልዩነቶችን በማራገብ ላይ እንደሆነ የገለጸው የተቃዋሚዎቹ ኅበረት <a title="LOC"><font class="LOC">በጋምቤላ ክልል</font></a> ኗሪዎች መካከል ያለው ውጥረት እንዲረግብና ሰላም እንዲሰፍን እንዲሁም ሀገራዊና ዓለም አቀፋዊ እርዳታ ሰጭዎች በቦታው በመገኘት በቀጥታና በቅርብ ሁነው የተጐዱትን ወገኖች እንዲረዱ፣ የሰብአዊ መብት ተሟጋቾችና የነፃው ፕሬስ አባላት ሁኔታውን እንዲዘግቡ እቀባ እንዳይደረግባቸው እንጠያቅለን ብለዋል።<br />
 ይህ በዚህ እንዳለ በጋምቤላው ግጭት እጃቸው አለበት የተባሉ ሰዎች እየተያዙ መሆናቸውን ለማወቅ ተችሏል።<br />
 ከአካባቢው የወጡ መረጃዎች እንዳመለከቱት ግጭቱ በተቀሰቀሰበት ዕለት የጦር መሳሪያ ይዘው ታይተዋል የተባሉ በርካታ የአኙዋክ ብሔረሰብ አባላት በቁጥጥር ሥር መዋላቸው ተገልጿል።<br />
 የሞቱ ሰዎች ቁጥር ከሁለት መቶ በላይ እንደሆኑ በተጠቀሰው በዚህ የጋምቤላ ግጭት መከላከያ ሰራዊቱና <a title="ORG"><font class="ORG">የፌዴራል ጉዳዮች ሚኒስቴር</font></a> ሕዝቡ እንዲረጋጋ የሚያደርጉት እንቅስቃሴ እንዳልሰመረና የውጥረቱ መንፈስ ገና እንዳልበረደ ተያይዞ የደረሰን ዜና ያስረዳል።<br />
<br />
<br />
<br />
</XML>
