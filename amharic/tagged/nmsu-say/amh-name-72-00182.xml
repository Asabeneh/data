<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
ተቃዋሚ የፖለቲካ ድርጅቶች ትግላቸውን ሊያቀናጁ ነው<br />
 ዛሬ <a title="ORG"><font class="ORG">ሕወሓት ኢሕአዴግ</font></a> ያለምንም ሕዝባዊ ድጋፍና መሠረት አገሪቱን በጠመንጃ ኃይል እየገዛ የሚገኘው በአገር ውስጥና በውጭ የሚገኙ ተቃዋሚ ድርጅቶች የእርስ በርስ መጠላላትና የመጠላለፍ የአድርባይነትና የተስፋ ቆራጭነት ባሕሪይ ተጠቃሚ በመሆኑ እንደሆነ ተገለጠ።<br />
 ይህን የገለጡት በአገር ውስጥ የሚንቀሳቀሱ ሦስት የተቃዋሚ ፖለቲካ ድርጅቶች መሪዎች በቅርቡ በአውሮፓና በአሜሪካ ያካሄዱትን የሥራ ጉብኝት አስመልክተው በተናጥል በተለይ ለጦቢያ በሰጡት መግለጫ ነው። መሪዎቹ ድክመቶቻቸውን በመቀበል በአዲስ ተስፋና ተነሳሽነት የተግባር ትግል ለማካሄድ ቆርጠው መነሳታቸውን ጠቅሰው ትግሉንም ከውጭው ጋር አቀናድጅተው ለማካሄድ ዘጠኝ የሚሆኑ ድርጅቶች በአባልነት የሚገኙበት ሁሉን አቀፍ የተቃዋሚ ፓርቲዎች ጉባኤ መመስረቱን አስረድተዋል።<br />
 በሌላ በኩል ይኸው ቡድን ባወጣው የጋራ መግለጫ" በጠመንጃ ኃይል ሥልጣን የያዘው <a title="ORG"><font class="ORG">ወያኔ/ ኢሕአዴግ</font></a>፣ የሀገሪቱን ወታደራዊ፣ የፀጥታና የአስተዳደራዊ መዋቅሮችን በቁጥጥር ስር አድርጎ፣ ለአገዛዙ አመቺ የሆኑትን ሕጎችና ደንቦች አውጥቶና መዋቅሮችን ዘርግቶ፣ ሀገሪቷን በብሔር ክልሎች ሸንሽኖና ሕዝቡን በዘርና በሃይማኖት ከፋፍሎ፣ በማንአለብኝነት የሽብር አገዛዙን ማራመድ ከጀመረ ይኸው <a title="TIME"><font class="TIME">አስራ አንድ ዓመት</font></a> ሆነው። ይህ ጠባብ ቡድን በህዝቡ ጫንቃ ላይ ከተቀመጠ ጀምሮ የሕዝቡን መብት ረግጧል፣ አገዛዙን የተቃወሙትን በሺ የሚቆጠሩ የፖለቲካ ድርጅቶች መሪዎችና አባሎችን፣ የሲቪክና የፕሬስ አባላትን፣ ተማሪዎችን፣ ሠራተኞችን፣ አርሶ አደሮችን ነጋዴዎችን የሃይማኖት አባቶች ወዘተ፣ ገድሏል፣ አስሯል ደብዛቸውን አጥፍቷል፣ ለስደት ዳርጓል" ብለዋል እንዲሁም" ዛሬ የወያኔ አገዛዝ እንዲወገድ የማይፈልግ የለም። የወያኔ አምባገነን አገዛዝ የቀጠለ ከሆነ በአሁኑ ወቅት በጉልህ የሚታዩት አስከፊ ሁኔታዎች ተባብሰው የኢትዮጵያ ሕዝብ በታሪኩ ደርሶበት ከማያውቀው ስቃይና መከራ ውስጥ ሊወድቅ እንደሚችል ግልጽ ሲሆን የሃገራችንም ህልውና ከመቼውም ጊዜ ይልቅ አሁን ፈተና መውደቁ ጥርጣሬ የለውም። ስለሆነም የሀገሪቷንም ህልውና ለመጠበቅ የወያኔ አምባገነን አገዛዝን አስወግዶ በዴሞክራሲያዊ ስርዓት የመተካት ሂደት የወቅቱ አጣዳፊ ተግባር ነው" ሲል አሳስቧል።<br />
 በመጨረሻም የፖለቲካ ድርጅቶች በጋራ ሊንቀሳቀሱ የሚችሉበት ልዩነታቸውን አስወግደውና አቻችለው በዋና ዋና የሀገራችን የፖለቲካ ጉዳዮች ላይ የጋራ ዓላማና አመለካከት ሲይዙ በመሆኑ ይህን ተግባራዊ ለማድረግ ከሁሉም የፖለቲካ ድርጅቶች የተውጣጣ አዘጋጅ ኮሚቴ ተቋቁሞ ሁሉም የፖለቲካ ኃይሎች የሚሳተፉበት ጉባዔ እየተዘጋጀ መሆኑን አስታውቋል። የዚህ ጉባዔ ዋና ዓላማም የፖለቲካ ድርጅቶች በተለያዩ ጉዳዮች ላይ ግልጽ ውይይት አካሂደውና ስምምነት ላይ ደርሰው የሚቀጥለውን የትግል ስትራቴጂ በጋራ የሚቀይሱበትና በጋራ ለመንቀሳቀስ የሚያስችላቸውን መርህ የሚነድፉበትን ሁኔታ ለመፍጠር እንደሆነም ጠቁሟል።<br />
 ቅንጅቱ በሀገሪቱ መሠረታዊ የፖለቲካ ጥያቄዎች ዙሪያ የጋራ መግባባት ላይ እንዲደረስና የጋራ ትግል ስትራቴጂም እንዲቀየስ ጠንክሮ ለመስራት ቃል መግባቱን መሪዎቹ ጠቅሰው እነርሱም በዚሁ መንፈስ በዚህ በሀገር ውስጥ በርካታ ሥራዎችን ለማከናወን መዘጋጀታቸውን ገልጠዋል።<br />
<br />
<br />
<br />
</XML>
