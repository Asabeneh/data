<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
የመሪነት ፍጥጫ ቀነሰ<br />
 አሥራ አራት ቡድኖች በሚያካሂዱት የፕሪሚየር ሊግ ውድድር በሦስት ቡድኖች መካከል ነግሦ የነበረው የመሪነት ፍጥጫ በመጠኑም ቢሆን ቀንሷል። ውድድሩ ሊጠናቀቅ የስድስት ቀናት ግጥሚያ የሚቀረው ቢሆንም እስካሁን በተከናወኑ ውድድሮች ቅዱስ ጊዮርጊስ በ46 ነጥብ የመሪነቱን ደረጃ አጠናክሮ ይዟል። አንድ ተስተካካይ ጨዋታ የቀረው የመብራት ኃይል ቡድን በ39 ነጥብ በሁለተኝነት ይከተላል። ቅዱስ ጊዮርጊስ ባለፈው እሁድ አርባምንጭ ጨርቃ ጨርቅን 2ለ0 በመርታት ነጥቡን ከ43 ወደ 46 ሲያሸጋግር መብራት ኃይል ወደ <a title="LOC"><font class="LOC">መቀሌ</font></a> ተጉዞ በትራንስ ኢትዮጵያ 2ለምንም በመሸነፉ ልዩነታቸውን በመጠኑም ቢሆን ጐልቶ ወጥቷል። የቡና ቡድን በጊዮርጊስ በመሸነፉና ከኒያላ ጋር አቻ በመለያየቱ <a title="TIME"><font class="TIME">በአንድ ሣምንት</font></a> አምስት ነጥብ ጥሏል። በዚህም <a title="TIME"><font class="TIME">የ1994 ዓ. ም</font></a> ሻምፒዮን የመሆን ብቻ ሳይሆን ውድድሩን በሁለተኝነት በመጨረስ ለአፍሪካ የካፍ ካፕ ዋንጫ ለማለፍ ወደማይችልበት ደረጃ በመውረዱ ዕድሉ እየጠበበ መጥቷል። ውድድሩ ሲጠናቀቅ ከአሥራ አራቱ ቡድኖች መካከል 14ኛና 13ኛ የሚሆኑት ሁለት ቡድኖች መጨረሻ ላይ በሚታየው ነጥብ ወደ ብሔራዊ ሊግ ይወርዳሉ። የትናንቱ ጨዋታ ሳያካትት ለጊዜው ወንጂ አንድ ተስተካካይ ግጥሚያ እየቀረው በ18 ነጥብ የመጨረሻውን ደረጃ ይዟል። መድን በ19፣ ሙገርና ጉና ንግድ በ20፣ አዋሣ ከነማ በ21 ነጥብ በተቀራራቢነት ተሰልፈዋል። ከነዚህ መካከል ጉና ንግድ እንደ ወንጂ ሁሉ አንድ ተስተካካይ ጨዋታ ይጠብቀዋል።<br />
<br />
<br />
<br />
</XML>
