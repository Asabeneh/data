<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="ORG"><font class="ORG">ኢሰመጉ</font></a> ዩኒቨርስቲ የኦሮሞ ተማሪዎች ላይ የተወሰደው እርምጃ አወገዘ<br />
 የመንግስት የጸጥታ ኃይሎች በኢፌዴሪ ሕገ መንግስት አንቀጽ 18/ 1 ላይ" ማንኛውም ሰው ጭካኔ ከተሞላበት ኢሰብአዊ ከሆነ ወይም ክብሩን ከሚያዋርድ አያያዝ ወይም ቅጣት የመጠበቅ መብት አለው" የሚለውን ድንጋጌ በመጣስ <a title="ORG"><font class="ORG">በአዲስ አበባ ዩኒቨርስቲ</font></a> (አአዩ) የኦሮሞ ተወላጅ ተማሪዎች ላይ ህገ ወጥ ድርጊት ፈጽመዋል ሲል <a title="ORG"><font class="ORG">የኢትዮጵያ ሰብአዊ መብት ጉባኤ</font></a> (ኢሰመጉ) አስታወቀ።<br />
 ኢሰመጉ በ74ኛ ልዩ መግለጫው እንዳስታውቀው ዩኒቨርሲቲው በግቢው ውስጥ የተፈጠሩትን አለመግባባቶች በውይይት ከመፍታት ይልቅ ተማሪዎቹን ለውጭ ኃይል አሳልፎ መስጠቱና ብዙ መጉላላቱና ደርሶባቸው የመጡትንም ተማሪዎች ያለምንም ማስጠንቀቂያ ማባረሩ በተማሪዎቹ ላይ የተፈጸመውን የመብት ረገጣ የከፋ ያደርገዋል ብሏል።<br />
 የፌዴራል ፖሊስ <a title="TIME"><font class="TIME">ጥር 12 ቀን 1996 ዓ. ም</font></a> በሰጠው መግለጫ በዩኒቨርሲቲው ውስጥ በተፈጠረው ሁከት ንብረት አውድመዋል ያላቸውንና በሁከቱ ተሳትፈዋል የተባሉ 329 ተማሪዎችን በቁጥጥር ሥር ያዋለ መሆኑን ገልጿል።<br />
 <a title="ORG"><font class="ORG">ኢሰመጉ</font></a> ደግሞ ታስረው ከነበሩት ተማሪዎች አገኘሁት ባለው መረጃ እንዳመለከተው ቁጥራቸው 494 የሚጠጉ ተማሪዎች በፖሊስ ቁጥጥር ሥር ውለው ድብደባና እንግልት የተፈጸመባቸው መሆኑን ጠቅሶ የሁሉንም ተማሪዎች የስም ዝርዝር ማግኘት እንዳልቻለ ግን ገልጿል።<br />
 በቁጥጥር ሥር ከነበሩ 329 ተማሪዎች መካከል 315 የሚሆኑት ተለቅቀው 14 ተማሪዎች ለፍርድ ቀርበዋል ተብሎ በፖሊስ መገለጹን ያስታወሰው <a title="ORG"><font class="ORG">ኢሰመጉ</font></a> በአሁኑ ወቅት 23 የኦሮሞ ተወላጅ ተማሪዎች ሜክሲኮ አደባባይ አካባቢ በሚገኘው የከተማ ነክ ጉዳዮች ፍ/ ቤት እንደቀረቡና ፖሊስ ተጨማሪ የ14ቀን የምርመራ ጊዜ እንዲሰጠው ጠይቆ የተፈቀደለት መሆኑን አመልክቷል።<br />
<br />
<br />
<br />
</XML>
