<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="ORG"><font class="ORG">የአዲስ አበባ ዩኒቨርስቲ</font></a> ሴኔት ከ4ሺ በላይ ተማሪዎችን <a title="TIME"><font class="TIME">ለአንድ ዓመት</font></a> ቀጣ- የፕሬዝዳንቱ ምክትሎች ይነሳሉ<br />
 በማለቅ ላይ ባለው ዓመት ለመንግሥትና ለዩኒቨርስቲው አስተዳደር ያቀረቡት የመብት ጥያቄ በአግባቡ ባለመመለሱ ችግሩ ተካሮ ትምህርት ለማቆም የተገደዱ የዩኒቨርስቲ ተማሪዎች ወደክፍል የሚመለሱት ትምህርት ባቋረጡበት በሁለተኛው ሴሚስተር እንዲሆን በዩኒቨርስቲው ሴኔት የተላለፈው ውሳኔ ተማሪዎችን ለአንድ ዓመት የቀጣ ሆኗል።<br />
 ዩኒቨርስቲው በአዲስ አመራር ተጠናክሮና ልዩ ፕሮግራም አዘጋጅቶ ትምርህታቸውን ያቋረጡትን ተማሪዎች ያስተናግዳል ተብሎ ሲጠበቅ ከ1ኛ እስከ 3ኛ ዓመት በልዩ ልዩ የትምህርት ክፍሎች ትምህርት ያቋረጡ ከ4 ሺህ በላይ ተማሪዎች <a title="TIME"><font class="TIME">ለአንድ ዓመት</font></a> መቀጣታቸው ተማሪዎችን ወላጆችንና መምህራኑን በእጅጉ ያሳዘነ ውሳኔ ሆኗል።<br />
 የዩኒቨርስቲው ሴነት ውሳኔ የተመሰረተው አንድ ትምህርቱን ያቋረጠ ተማሪ ወደዩኒቨርስቲው ሊመለስ የሚችለው በወጣበት ሴሚስተር ነው በሚለው የዩኒቨርስቲው ደንብ መሠረት ቢሆንም ችግሩ በጣም ብዙ ተማሪዎችን የሚመለከትና በዩኒቨርስቲው የመማር ማስተማር ሂደት ላይ ለተከታታይ ዓመታት ችግር የሚፈጥር በመሆኑ በልዩ ሁኔታ መታየት ነበረበት የሚሉ አስተያየት ሰጭዎች ብዙ ናቸው። በሥርዓት ፎርም ሳይሞሉ የወጡ ተማሪዎች ወደዩኒቨርስቲው መቼም እንዳይመለሱ መቀጣጫ ይሁኑ እያሉ አጥብቀው የተከራከሩ እንደነበሩም ለመረዳት ተችሏል። ለውሳኔው አፈፃፀም የዩኒቨርስቲው ሴኔት አንድ የቴክኒክ ኮሚቴ ያቋቋመ ቢሆንም በውሳኔው ከገፋበት በርካታ የትምህርት ክፍሎች በመጀመሪያው ሴምስተር ተማሪ አይኖራቸውም።<br />
 ለምሳሌ ፈተና የተቀመጡና ወደ2ኛ ዓመት አልፈዋል የተባሉ 150 የማይሞሉ <a title="TIME"><font class="TIME">የ1993</font></a> የማህበራዊ ሳይንስ፣ 200 የማይሞሉ የተፈጥሮ ሳይንስ የሜጀምሪያ ዓመት ተማሪዎች ዩኒቨርስቲው ለሚያካሂዳቸው ከ40 ያላነሱ ልዩ ልዩ የትምህርት ዘርፎች በምን ሁኔታ እንደሚመደቡ ገና በውል አለመታወቁ ተመልክቷል። አብዛኛዎቹ መምህራንም ሥራ ፈተው ሴምስተሩን እንደሚያሳልፉ ታውቋል። ከሕግ፣ ከሕክምና፣ ከማታ ትምህርትና ከድህረ ምረቃ ተማሪዎች በቀር ዩኒቨርስቲው <a title="TIME"><font class="TIME">በ1994</font></a> ተመራቂ ተማሪዎች እንደማይኖሩት ለማወቅ ተችሏል።<br />
 የዩኒቨርስቲው ሴኔት ይህን አማራጭ የወሰደው በገንዘብ እጥረት ነው እንዳይባል ዩኒቨርስቲው <a title="TIME"><font class="TIME">በ1993</font></a> ከተመደበለት አጠቃላይ ባጀት ውስጥ ከ9 ሚሊዮን ብር ያላነሰ ተመላሽ ማድረጉ ይነገራል።<br />
 ይህ በእንዲህ እንዳለ አዲሱ የዩኒቨርስቲው ፕሬዝዳንት <a title="PER"><font class="PER">እሸቱ ወንጨቆ</font></a> ምክቶላቸውን የመለወጥ ሀሳብ እንዳላቸውና ጉዳዩንም ለውሳኔ ለዩኒቨርስቲው አመራር ቦርድ ማቅረባቸውን ውስጥ አዋቂ ምንጮች ይናገራሉ። በቀረበው ጥያቄ መሰረት የዩኒቨርስቲው አመራር ቦርድ ቀደም ሲል የነበሩት ምክትሎቻቸው እንዲነሱ ወስኗል የሚል ጭምጭምታ ቢኖርም ይህ ጋዜጣ ለሕትመት እስከገባበት ጊዜ ድረስ ውሳኔው መተላለፉና ተተክዊኦቹ እንደማን እንደሆኑ የታወቀ ነገር የለም። ከተማሪዎቹ ጥያቄዎች አንዱ የአመራር ለውጥ እንደነበረ ይታወሳል።<br />
<br />
<br />
<br />
</XML>
