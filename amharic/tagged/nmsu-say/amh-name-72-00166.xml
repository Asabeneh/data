<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
በደሴው የፖሊሲ ውይይት <a title="LOC"><font class="LOC">ባድመ</font></a> ለኤርትራ መሰጠቷ ተሳታፊዎችን በዕንባ አራጨ<br />
 መንግሥት በቅርቡ ያወጣውን" የውጭ ጉዳይና የደህንነት ፖሊሲ" ለመምህራን ለማስተዋወቅ በሚል <a title="LOC"><font class="LOC">በደሴ ከተማ</font></a> <a title="TIME"><font class="TIME">ከሐምሌ 2- 8/ 95 በሶስት</font></a> መድረኮች በተዘጋጀ የውይይት መድረክ ላይ በሺዎች የሚቆጠሩ የአገሪቱ ዜጐች ውድ ሕይወታቸውን የሰጡባት <a title="LOC"><font class="LOC">ባድመና አካባቢዋ</font></a> ለኤርትራ መሰጠታቸው እጅግ ያሳዘናቸውና ያስቆጣቸው መሆኑን ተሳታፊ መምህራን አስታወቁ።<br />
 መምህራኑ ይህን ያስታወቁት የየመድረኮቹ አወያዮች <a title="LOC"><font class="LOC">ዘሔግ</font></a> የሚገኘው <a title="ORG"><font class="ORG">የዓለም ፍርድ ቤት</font></a> <a title="LOC"><font class="LOC">ባድመን</font></a> ለኤርትራ አሳልፎ መስጠቱ አግባብ አለመሆኑን በመጥቀስ ውሳኔውን ለማስለወጥ ግን ከሰላማዊ መንገድ ውጭ ሌላ አማራጭ እንደማይኖርና ካልተሳካ ውሳኔውን መቀበል ብቻ እንደሆነ በመንግሥት በኩል አቋም የተያዘ መሆኑ በተገለጸላቸው ወቅት ነው።<br />
 በአወያዮቹ ኃላፊነት የጐደለው መልስ የተበሳጨ አንዳንድ መምህራን በሰጡት አስተያየት አንድ ሉዓላዊ አገር በወራሪ የተደፈረበትን መሬት በዜጐች መስዋዕትነት ካስከበረ በኋላ ከሕዝብ ፍቃድና ይሁንታ ውጭ በተናጠል ድርድር በማካሄድ ይዞታውን በውሳኔ ሲያስረክብ በዓለም ላይ ታይቶም ተሰምቶም እንደማይታወቅ ጠቁመው እንዲህ ዓይነት አሳፋሪ ታሪክ በመሥራት <a title="ORG"><font class="ORG">ኢሕአዴግ</font></a> የመጀመሪያ መሆኑን አስረድተዋል።<br />
 አሸዋና በረሃማ በሆነው የምዕራብ ሰሃራ ግዛት የይገባኛል ጥያቄ ሞሮኮና ፖሊሳሪዮ ለበርካታ አሥርተ ዓመታት ከፖለቲካ እስከ ትጥቅ ትግል ቢያካሂዱም እስካሁን ጉዳዩ ዕልባት አለማግኘቱን የጠቀሱት መምህራን፣ ሕንድና ፓኪስታን የሚወዛገቡባት ካሽሚርም በሚሳይል እስከ መፋጠጥ የዘለቀ ትግል እያካሄዱ ቢሆንም እስካሁን የተባበሩት መንግሥታት ጨምሮ አንድም አገር ተስማሙ ከማለት በስተቀር ጣልቃ አለመግባቱንና በፍርድ ቤት ልገላግላችሁ ብሎ ማንም አለመድፈሩን አስታውሰዋል።<br />
 የሶሪያ ይዞታ የነበረው የጐላን ተራራ ከፍተኛ ጦርነት ከተካሄደበት በኋላ በእስራኤል እጅ ቢገባም እስካሁን አካባቢው የውጥረት ቀጣና ከመሆኑ በስተቀር ከየትኛውም ወገን ደፍሮ ይወሰንብኝ በማለት ወደ ድርድር የቀረበ እንደሌለ መምህራኑ አስታውሰዋል።<br />
 የኢትዮጵያ መንግሥት ግን በኃይል የተያዘበትን መሬት በጦርነት ካስመለሰ በኋላ የህዝብ ይሁንታን ሳያገኝ በዘፈቀደ ለምን ወደ ድርድር ሊገባ እንደቻለ ያልገባቸው መሆኑን የጠቆሙት ሌላው መምህር፣ ይግባኝ የሌለው ፍርድ ለመቀበል ከፈረመ በኋላ ደግሞ በሰላማዊ መንገድ ጉዳዩ ዕልባት እንዲያገኝ ጥረት ከማድረግ ውጭ አማራጭ የለኝም የሚለው የማንአለብኝነት አቋም ደግሞ ጭራሽ በሕዝብ የበላይነት የማያምን አምባገነን አገዛዝ መሆኑን ገሃድ አውጥቶታል ብለዋል።<br />
 የስብሰባው ተካፋዮች በመጨረሻም <a title="LOC"><font class="LOC">የባድመ</font></a> ጉዳይ ለሕዝበ ውሳኔ ቀርቦ አቋም እስካልተወሰደበት ድረስ መንግሥት የወሰደውን አማራጭ መምህራን እንደተስማሙበት ተደርጐ በአቋም መግለጫ መልክ መውጣት የለበትም በማለት በአሰሙት ተቃውሞ አብዛኛው ተሰብሳቢ ሃሳቡን መደገፉን በጭብጨባ ሲገልጽ የተቀረው ደግሞ አገርን ያህል እንደ ሸቀጥ በሚሸጡ መሪዎች ሥር አገሪቷና ህዝቡ በመውደቃቸው የተሰማቸውን ቁጭት ዕንባቸውን በማፍሰስ ገልጠዋል።<br />
 <a title="LOC"><font class="LOC">በደሴ ከተማና</font></a> አካባቢዋ የሚያስተምሩ መምህራንን ባሳተፈው የአንድ ሳምንት ውይይት ከተከሰቱ አሳዛኝ ሁኔታዎች አንዱ በጉባዔው ማጠናቀቂያ ላይ የተደረገው የስንብት ግብዣ እንደነበር ተያይዞ የደረሰን ዜና ያስረዳል። ውይይቱ በተካሄደባቸው ሦስት የመሰብሰቢያ አዳራሾች ስብሰባውን የተካፈሉ መምህራን በስማቸው ለግብዣ የተመደበውን ብር 15,  00 (አሥራ አምስት ሺህ) ገንዘብ ከኤች. አይ. ቪ ኤድስ በተያያዘ ህመም ወላጆቻቸውን ላጡ ወላጅ አልባ ሕጻናት እንዲሰጥላቸው ቢወስኑም በአወያይ ባለሥልጣናት እንደተከለከሉ፣ ግብዣውም ከመምህራኑ ፈቃድ ውጭ በተጽዕኖ እንደተደረገ፣ ይሁንና በግብዣው ከተገኙ መምህራን መካከል 300 ያህሉ በድግሱ እጥረት ምክንያት ምንም ሳይቀምሱ ግብዣው እንደተጠናቀቀ ለመረዳት ተችሏል።" ይህም ሁኔታ ሲጤን ሙስና ያለበት ለመሆኑ ፍንጭ ይሰጣል" በማለት መምህራኑ አስተያየታቸውን ሰጥተዋል።<br />
<br />
<br />
<br />
</XML>
