<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="ORG"><font class="ORG">የጅማ ዩኒቨርስቲ</font></a> የሕክምና ፋክልቲ እየተዘጋ ነው<br />
 በጅማ ዩኒቨርስቲ የሕክምና ፋክልቲ ተማሪዎች <a title="TIME"><font class="TIME">ከአንድ ሳምንት</font></a> በፊት የአስተዳደሩ ሊያደርግላቸው ስለሚገባ ትኩረት አንስተውት የነበረው ጥያቄ ምላሽ አላገኘም በሚል <a title="TIME"><font class="TIME">ካለፈው ሰኞ ጀምሮ</font></a> የረሀብ አድማ ያደረጉ ሲሆን የዩኒቨርስቲው ሴኔትም ተሰብስቦ ተማሪዎች ምግብ መብላትና ትምህርታቸውን እስከ <a title="TIME"><font class="TIME">ጥር 1 ቀን 1993 ዓ. ም 7 ሰዓት</font></a> ድረስ ካልቀጠሉ የመልቀቂያ ፎርም እየሞሉ እንዲሰናበቱ ባስጠነቀቀው መሠረት ተማሪዎች ፎርሙን እየሞሉ በመውጣት ላይ መሆናቸውን በአካባቢው የሚገኘው የጦቢያ ተባባሪ ሪፖርተር አስታወቀ።<br />
 ሪፖርተሩ እንደገለጠው ተማሪዎቹን ለአድማ ያነሳሳቸው የዩኒቨርስቲው አመሰራረት የሕክምና ትምህርት ለመስጠት ሆኖ እያለ ምክትል ፕሬዝዳንቱን ጨምሮ የሕክምና ባለሙያ ያለመሆናቸው በፋክልቲው ላይ ከፍተኛ ተፅዕኖ አሳድሮብናል በሚል ነው። በአሁኑ ወቅት ዩኒቨርስቲው ከሕክምና በተጨማሪ ሌሎች ትምህርቶችን ያካተቱ ፋክልቲዎች በመክፈት አገልግሎት እየሰጠ ቢሆንም በሕክምናው ዘርፍ ተምረው ለሚመረቁት የሚሰጠው ትኩረት አነስተኛ እየሆነ መጥቷል ባይ ናቸው።<br />
 በሌላ በኩል ደግሞ በሕክምናው ዘርፍ የ5ኛ ዓመት ተማሪዎች ቀደም ሲል የነበረው አሰራር ቀርቶ ተሰልፈው ምግብ ይመገቡ በመባላቸው፣ በዩኒቨርስቲው የቤተ መጻሕፍት ጥበት መኖሩ እየታወቀ የትምህርት ክፍሎች ከ2 ሰዓት ጀምሮ መቆለፋቸው፣ የመኝታ ክፍሎችና የመፀዳጃ ቤት ጥበት መኖሩ፣ የጅማ ሆስፒታል ምንም ዓይነት የተሟላ የሕክምና መሣሪያ የሌለው መሆኑ፣ ከጓንት አቅም እንኳን ለሕክምና ባለሙያዎቹ የማያቀርብ መሆኑ፣ ሕክምናም ሆነ ትምህርት ለመማር አመቺ ሁናቴ ስላልተፈጠረ ይስተካከልልን የሚል ጥያቄ ማቅረባቸው ተገልጧል። ይህ ጥያቄ በሚፈለገው ዓይነት ምላሽ ባለማግኘቱ <a title="TIME"><font class="TIME">ሰኞ ጀምሮ</font></a> ተማሪዎቹ የረሀብና የትምህርት ማቆም አድማ ማድረጋቸው ታውቋል። ሴኔቱ የሰጠው የጊዜ ገደብ ሳይከበር በመቅረቱ በውሳኔው መሠረት ከ300 በላይ የሆኑት ከ2ኛ- 6ኛ ዓመት ያሉት የሕክምና ትምህርት ተከታታዮች የተዘጋጀውን የመልቀቂያ ፍሮም እየሞሉ በመውጣት ላይ መሆናቸውን በመጨረሻ ያገኘነው መረጃ ያመለክታል። በአንፃሩ ደግሞ በዩኒቨርስቲው በመማር ላይ ያሉት የሌሎች ፋክልቲ ተማሪዎች ትምህርታቸውን እየተከታተሉ መሆናቸው ተጠቁሟል።<br />
 በዚህም ምክንያት ካለፈው ሰኞ ጀምሮ የጅማ ሆስፒታል በጥቂት ተቀጣሪ የሕክምና ባለሙያዎች ብቻ እንዲሠራ በመገደዱ ቀደም ሲል ሙሉ በሙሉ በሕክምና ተማሪዎችና በመምህራኑ በመታገዝ አገልግሎት ይሰጥ የነበረው ሥራ መስተጓጐሉና ህክምናው በሚፈልገው ህብረተሰብ ላይም ከፍተኛ ችግር ማስከተሉን ሪፖርተሩ ገልጧል።<br />
 በአጠቃላይም የሕክምና አገልግሎቱ ሙሉ በሙሉ በፋክልቲው ተማሪዎችና መምህራን ይሸፈን የነበረው የጅማ ሆስፒታል ለታካሚው ከፋሻ አንስቶ ገዝቶ እንዲያቀርብ የሚጠይቅ በመሆኑ ምናልባት የአሁኑ የተማሪዎቹና የመምህራኑ እንቅስቃሰ ሊደረግለት ለሚገባው ለውጥ ትኩረት ያሰጠው ይሆናል የሚል በጐ ተስፋ የፈነጠቀ መሆኑን ሪፖርተሩ ካነጋገራቸው ሰዎች መረዳቱን ጠቁሟል።<br />
<br />
<br />
<br />
</XML>
