<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
"በጣም ተስፋ ቆርጫለሁ ከአሁን በኋላ ወደ ኤርትራ መሄድ አልፈልግም" የተመድ ልዩ መልዕክተኛ<br />
 የኢትዮጵያና የኤርትራ የድንበር ውዝግብ በሰላማዊ ውይይት እልባት እንዲያገኝ ለመሸምገል <a title="ORG"><font class="ORG">በተባበሩት መንግሥታት ድርጅት</font></a> የተመደቡት <a title="PER"><font class="PER">ሎይድ አክስወርዚ</font></a> የኤርትራን ድንበር ተሻግረው አሥመራ ላይ <a title="TTL"><font class="TTL">አቶ</font></a> <a title="PER"><font class="PER">ኢሳይያስ አፈወርቂን</font></a> ማግኘት እንዳይችሉ በመከልከላቸው ክፉኛ መበሳጨታቸውንና ተስፋ አስቆራጭ ሁኔታ ውስጥ መግባታቸውን የድርጅቱ የዜና ምንጭ ኢሪን አስታወቀ።<br />
 <a title="TIME"><font class="TIME">ለሦስት ዓመታት</font></a> የዘለቀውን የሰላም ድርድር ሂደት ለመቋጨት አስፈላጊ ከሆኑ ሁለት ወገኖች መካከል ከኢትዮጵያ ሌላ አንዱዋ ኤርትራ እንደመሆንዋ የእርሷን መሪ በአካል ፊት ለፊት አግኝቶ አለማነጋገር ማለት ችግሩ ባለበት እንዲቀጥል ወይም እየተባባሰ እንዲሄድ መፍቀድ መሆኑን የልዑካን ቡድኑ ኃላፊ <a title="TTL"><font class="TTL">ሚስተር</font></a> <a title="PER"><font class="PER">አክስወርዚ</font></a> ገልጸዋል።<br />
 በኤርትራ በኩል የተያዘው አቋም የተባበሩት መንግሥታት በአዲስ መልክ የልዑካን ቡድን አሰማርቶ በሁለቱ አገሮች መካከል ንግግር እንዲጀመር ለማድረግ መሞከሩ ሁለቱ አገሮች ቀደም ሲል በአልጀርስና በኋላም ዘሄግ ላይ በድርድር ያለቀውንና የመጨረሻ እልባት ያገኘውን ስምምነት ወደተግባር ከማሸጋገር ይልቅ እንደገና ለማየት በር የሚከፍት ዕድል በመሆኑ አንቀበለውም የሚል እንደሆነ የዜና ዘገባው ጠቁሟል።<br />
 የኢትዮጵያ <a title="TTL"><font class="TTL">ጠቅላይ ሚኒስትር</font></a> <a title="TTL"><font class="TTL">አቶ</font></a> <a title="PER"><font class="PER">መለስ ዜናዊን</font></a> በአምስቱ ቀን ጉብኝታቸው ወቅት ያነገገሩት <a title="PER"><font class="PER">አክስወርዚ</font></a> በኤርትራውያን በኩል በገጠማቸው የደጅ ጥናት ብዛትና በመጨረሻም በደረሳቸው የእምቢታ መልዕክት በመበሳጨት" በጣም ተስፋ ቆርጫለሁ፤ ከአሁን በኋላ ወደ ኤርትራ መሄድም አልፈልግም" ሲሉ በንዴት መግለጻቸውን ዜናው ዘግቧል። በተጨማሪውም" ኤርትራውያኑን ስለጉዳዩ ማነጋገር ወሳኝነት ያለውና ጠቃሚም ነገር ነው። ምክንያቱም ያለነሱ ተሳትፎ ችግሩን ለማስወገድ መቼም ቢሆን የማይሞከር ነውና። ስለዚህ እኔም በሌላ አጋጣሚ ደግሜ የማነሳው ይሆናል።" ሲሉ የተልልኮአቸውን ከፍተኛ ጠቀሜታ አስገንዝበዋል።<br />
 <a title="PER"><font class="PER">አክስወርዚ</font></a> ኢትዮጵያ ኤርትራ ከአሁን በፊት እንዳካሄዱት ያለ ከ70 ሺህ በላይ ሕይወት የቀጠፈ የድንበር ግጭት ውስጥ ይገባሉ ብለው ባያምኑም የዓለም አቀፉ ማህበረሰብና መንግሥታት ግን የሁለቱን አገሮች የጋራ ጉዳይ በቸልታ እንዳይመለከቱ በመግለጫቸው አሳስበዋል።" አንድ የማያግባባ የሚመስል ዝግ መንገድ ካለ ሁሉጊዜ መጠንቀቅ ያስፈልጋል። ምክንያቱም ያኛው ወይ ይሄኛው ወገን ቀድሞ ያን መጥፎ አማራጭ በመከተል አሉታዊ ሁኔታዎች ሊከሰቱ ይችላሉና" በማለት <a title="LOC"><font class="LOC">አዲስ አበባን</font></a> ሊለቁ በተነሱበት ወቅት ለጋዜጠኞች የጉዳዩን አሳሳቢነት በአንክሮ ገልጸዋል።<br />
 የቡድኑ ኃላፊ ከሕዝቡ መካከል በግል ካነጋገሩዋቸው በርካታ ዜጐች አንደበት መረዳት እንደቻሉት ሕዝቡ የጦርነትን ጥቅምና ጉዳት ጠንቅቆ የተገነዘበና ጦርነት የሚያስከትለውን ጠንቅ በተደጋጋሚ እንኪያንገሸግሸው በተግባር ያየ ስለሆነ አገሮቹ ወደ ጦርነት የመግባት አዝማሚያ ለጊዜው ባያሳዩም የሚሆነው ስለማይታወቅ የዓለም አቀፉ ኅብረተሰብ በቅድሚያ ጥንቃቄ ሊያደርግ ይገባዋል። ጥፋት ከተፈጸመ በኋላ መመለስ ስለማይቻል ከመደረሱ በፊት መከላከል እንደሚገባ አሳስበዋል።<br />
 እንደ አውሮፓውያን አቆጣጠር <a title="TIME"><font class="TIME">በ2000 ዓ. ም</font></a> አልጀርስ ላይ በተደረገው ስምምነት መሠረት የሁለቱን አገሮች የድንበር ግጭት በሰላማዊ የድርድር ሂደት እልባት በመስጠት በአካባቢው ዘላቂ ሰላም ማምጣት እንዲቻል ዘሄግ ላይ ገለልተኛ የድንበር ኮሚሽን ተቋቁሞ የድንበር ወሰኖችን ማመላከቱና አጨቃጫቂዋ የባድመ ከተማና አካባቢዋም ወደ ኤርትራ መካለልዋ የሚታወስ ነው። ይሁንና ይህን የድንበር ኮሚሽኑን ውሳኔ" ህገ ወጥ ነው" በማለት ኢትዮጵያ ልትቀበለው አልቻለችም። በሁለቱም አገሮች የጋራ ስምምነት የተሰየመው የድንበር ኮሚሽንም ኢትዮጵያ ውሳኔውን ልትቀበል ባለመቻልዋ ምክንያት ሥራውን ሲያቆም የአካባቢውን ያልተረጋጋ ፀጥታ ለማስጠበቅ በድንበር አካባቢ የተቀመጠው <a title="ORG"><font class="ORG">የተባበሩት መንግሥታት</font></a> የሰላም አስከባሪ ኃይል ግን እስካሁን በቦታው ይገኛል።<br />
 <a title="PER"><font class="PER">አክስወርዚ</font></a> ለጊዜው የኤርትራን <a title="TTL"><font class="TTL">ፕሬዚዳንት</font></a> <a title="TTL"><font class="TTL">አቶ</font></a> <a title="PER"><font class="PER">ኢሳይያስ አፈወርቂን</font></a> ሊያገኙ እንዳይችሉ እንቅፋቶች ተፈጥረውባቸው ተልዕኳቸው ሳያሳኩ በመመለሳቸው ቅሬታ ቢሰማቸውም ለወደፊት እንደሚያገኙዋቸው ተስፋ እንደሚያደርጉና ተልዕኳቸው አንዱን ወገን ብቻ ለመጥቀም የታሰበ ሳይሆን በሁሉም ወገን እምነት ሊጣልበት የሚገባው በቅን መንፈስ ላይ የተመሰረተ እንደሆነ ገልጸዋል። አክለውም" እኔ እንደሚሰማኝ ከሆነ በዚህ ውዝግብ ውስጥ ሁለት የጉዳዩ ባለቤቶች አሉ። ለችግራቸው መፍትሔም ሁለቱም እኩል የሆነ ኃላፊነት አለባቸው። ከሁለት አንዳቸው ራሱን ለችግሩ እንደባይተዋር በመቁጠር አይመለከተኝም ብሎ ዳር ላይ ከቆመ የዓለም አቀፉን ህብረተሰብ ልፋትና ድካም ዋና ማሳጣትና እገዛውንም ከመጤፍ አለመቁጠር ይሆናል። ከዚህ አኳያ እስካሁን ምንም አይነት አጸፋ ልሰማ ያልቻልኩት ከኤርትራውያኑ በኩል ነው።" በማለት ቀጥታ ወደ <a title="LOC"><font class="LOC">ኒውዩርክ</font></a> ከመሄዳቸው በፊት ወደ ሊቢያ አምርተዋል።<br />
<br />
<br />
<br />
</XML>
