<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
የመከላከያ ፀረ ሙስና እንቅስቃሴ ተጠናክሮ ቀጥሏል<br />
 ወታደራዊ ማዕረጋቸው ከሻለቃ እስከ ሙሉ ኮሎኔል የሆነ የመከላከያ ከፍተኛ መኮንኖች <a title="LOC"><font class="LOC">ጃን ሜዳ አካባቢ</font></a> በሚገኘው <a title="LOC"><font class="LOC">ማይጨው ጦር ሰፈር</font></a>፣ በቀድሞው <a title="LOC"><font class="LOC">4ኛ ክፍለ ጦር ቅጥር ግቢ</font></a>፣ <a title="LOC"><font class="LOC">በምድር ኃይል ጠቅላይ መምሪያ መሰብሰቢያ አዳራሾች</font></a> ውስጥ <a title="TIME"><font class="TIME">ከጳጉሜ 3 ቀን</font></a> ጀምሮ ለሦስት ቀናት ከፍተኛ ሀገራዊ ስብሰባ ተቀምጠው የነበረ ሲሆን የስብሰባ አጀንዳዎቻቸውም የተሀድሶው እንቅስቃሴ፣ በኢትዮ ኤርትራ ጦርነት ወቅት ከህዝብ የተዋጣው ገንዘብና ፀረ ሙስና እንቅስቃሴ፣ በሠራዊቱ ውስጥ የብሔረሰቦች ስብጥርና የወሳኝነት ሚና ያላቸው ወገኖች የሚሉ እንደነበሩ በመከላከያ አካባቢ የሚገኙ የጦቢያ ምንጮች ገልጠዋል።<br />
 መኮንኖቹ በዚሁ ስብሰባቸው በሙስና የተዘፈቁትን የመከላከያ ባለሥልጣናት በማጋለጥ ለፍርድ የሚቀርቡበትን ሁኔታ በሚያመቻቹና በሠራዊቱ ውስጥ የሚካሄደውን ፀረ ሙስና እንቅስቃሴ ለማስተባበር የተቋቋመውን ቡድን ለማጠናከር በሚያግዙበት ሁኔታ ላይ እንደተወያዩ ለስብሰባው ወጥቶ ከነበረው መርሃ ግብር ለማወቅ ተችሏል። በግምገማው ላይ ከተነሱት ጉዳዮች መካከል በመከላከያ መረጃ መምሪያና ዘመቻ መምሪያ ስም በብዙ ሚሊዮን ብር የሚገመት ገንዘብ ተመዝብሯል፤ የኢትዮጵያ ህዝብ ለሀገር ሉዓላዊነት መከበር ለሠራዊቱ ከለገሰው ውስጥ ከ100 ሚሊዮን ብር በላይ የሚሆነው ለምን ተግባር ዋለ? በግዳጅ ላይ የተሰዉ የሠራዊቱ አባላት ደመወዝ እና የቀለብ ገንዘብ ተመላሽ ሆኗል? የመከላከያ በጀት በኦዲተር ተመርምሮ ያውቃል? የሚሉት ጥያቄዎች ይገኛሉ።<br />
 ብሔራዊ የእርዳታ ማስተባበሪያ ኮሚቴው በአጠናከረው መረጃ መሰረት <a title="TIME"><font class="TIME">ከሰኔ 1990 እስከ ጥቅምት 1992</font></a> ድረስ ቃል የተገባውና የተገኘው በጥሬ ገንዘብ ከ211 ሚሊዮን ብር በላይ ነው። ከዚያ በኋላ የተሰበሰበው ሲደመር እስከ 273 ሚልዮን ብር ከፍ ሊል ይችላል የሚል ግምትም አለ። 62 ሚሊዮን ብር ግምት ያላቸው ቁሳቁሶችና እንስሳት ተለግሰዋል።&# 171;ይኸ ሁሉ ከምን ገባ?&# 187; የሚለው ጥያቄ መመለስና መልሱም ለህዝብ ይፋ መሆን ያለበት ነው።<br />
 እስከ <a title="TIME"><font class="TIME">ጥቅምት 1992</font></a> በጥሬ ገንዘብ የተሰበሰበ በብዙ አስር ሺዎች በሚቆጠሩትና በተሰዉ ወታደሮች ስም ወጭ የተደረገው ደመወዝ ሁኔታም በዝርዝር መጠናት ያለበት ጉዳይ ሆኗል። በኢትዮ ኤርትራ ጦርነት ኢትዮጵያ ከ20 ቢሊዮን ብር በላይ ማውጣቷ ይፋ ከሆነ ወዲህ ለሁለት ዓመት ጦርነት እንዴት ይህን ያህል ወጣ? የሚለው ጥያቄም በሠራዊቱ ዘንድ አነጋጋሪ እየሆነ መጥቷል። የስንቅና ትጥቅ ግዥና አቅርቦትም እንዲሁ። በዚያም በዚህም ብሎ የመከላከያው እንቅስቃሴ ብዙዎችን ሳይጠርግ እንደማይቀር ይገመታል።<br />
 በዚህ ከፍተኛ ስብሰባ ላይ በጦርነቱ ጊዜና ከዚያም በፊት በመከላከያ ሠራዊቱ አመራር ላይ የነበሩት <a title="TTL"><font class="TTL">ሌ/ ጄኔራል</font></a> <a title="PER"><font class="PER">ፃድቃን ገ/ ተንሳይ</font></a>፣ <a title="TTL"><font class="TTL">ሜጄር ጄኔራል</font></a> <a title="PER"><font class="PER">አበበ ተ/ ሐይማኖት</font></a>፣ <a title="TTL"><font class="TTL">ብርጋዴር ጀኔራል</font></a> <a title="PER"><font class="PER">ታደሰ በርሔ</font></a>፣ <a title="TTL"><font class="TTL">ኮሎኔል</font></a> <a title="PER"><font class="PER">ጎልያድ</font></a>፣ <a title="TTL"><font class="TTL">ኮሎኔል</font></a> <a title="PER"><font class="PER">ኃይሌ ባራኪና</font></a> በሌሎችም በየደረጃው ባሉ የመከላከያ ኃላፊዎች ላይ ግምገማ መካሄዱንና የማጣራቱም ተግባር እንደሚቀጥል ምንጮቹ ገልጠዋል። በአሁኑ ጊዜ <a title="ORG"><font class="ORG">የኦህዴድ</font></a> ሊቀመንበር የሆኑት <a title="PER"><font class="PER">አባዱላ ገመዳ</font></a> ጥያቄው በተነሳበት ወቅት የምድር ኃይል አዛዥ ከመሆናቸው አንጻር ክስ የሚመሰረትባቸው የመከላከያ ባለሥልጣናት መካከል ይሁኑ አይሁኑ የሚታወቅ ነገር የለም። ሆኖም የሙስና ተጠርጣሪዎችን ከሕግ ፊት ለማቅረብ ቀደም ሲል አንድ የመከላከያ ፀረ ሙስና ቡድን ተቋቁሞ ሰፊ ዝግጅት እየተደረገ መሆኑን ለማወቅ ተችሏል።<br />
 ስማቸው እንዳይገለጽ የፈለጉ አንዳንድ ከፍተኛ መኮንኖች እንደሚሉት በመከላከያ ሠራዊቱ ውስጥ <a title="ORG"><font class="ORG">የህወሓት</font></a> ታጋዮች ቁልፍ ቁልፍ ቦታዎችን መያዛቸው በሠራዊቱ ዘንድ አነጋጋሪ እየሆነ መምጣቱ <a title="TTL"><font class="TTL">ለጠቅላይ ሚኒስትር</font></a> <a title="PER"><font class="PER">መለስ</font></a> ተጨማሪ ራስ ምታት እየፈጠረ ነው። ከፍተኛ መኮንኖቹ ከተነጋገሩባቸው አጀንዳዎች መካከል ስለ መከላከያ ሠራዊቱ አደረጃጀት በትግርኛ ቋንቋ ተጽፎ <a title="TTL"><font class="TTL">በኮሎኔል</font></a> <a title="PER"><font class="PER">እያሱ መንገሻ</font></a> ወደአማርኛ የተተረጐመው ሰነድም ይገኛል።<br />
<br />
<br />
<br />
</XML>
