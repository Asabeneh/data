<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<br />
<br />
በወሲብ ቅሌት ሁለት የኢትዮጵያ ወታደሮች ከቡሩንዲ ተባረሩ<br />
 በቡሩንዲ ተመድበው የነበሩ ሁለት <a title="ORG"><font class="ORG">የተባበሩት መንግሥታት</font></a> ጸጥታ አስከባሪዎች ከሴተኛ አዳሪዎችና አካለ መጠን ካልደረሱ ሕጻናት ጋር ወሲባዊ ግንኙነት ሲፈጽሙ በመገኘታቸው ተባረው ወደ አገራቸው እንዲመለሱ መደረጋቸውን <a title="ORG"><font class="ORG">የተ. መ. ድ</font></a> የቡሩንዲ ቃል አቀባይ <a title="PER"><font class="PER">ፔናኒኒ ቱሬ</font></a> አሳወቁ። እንደ ቢቢሲ ዘገባ ቃል አቀባዩ የወሲብ ቅሌት የፈጸሙትን ግለሰቦች ዜግነት ለመግለጽ ፈቃደና ባይሆኑም ከዚህ ቀደም ብሎ <a title="ORG"><font class="ORG">በተባበሩት መንግሥታት</font></a> ሬዲዮ ጣቢያ የተላለፈ ሪፖርት በተጠቀሰው መሠረት የተባበሩት የኢትዮጵያ ወታደሮች መሆናቸው ታውቋል።<br />
 ግለሰቦቹ የወሲብ ወንጀሉን የፈጸሙት ከሥራ ሰዓት ውጭ ቢሆንም ድርጊቱ በጥብቅ የተከለከ በመሆኑ እርምጃ መውሰድ ማስፈለጉን ቃል አቀባዩ ቱሬ ገልጸዋል። ወንጀል ከተፈጸመባቸው አንዷ አካለ መጠን ያልደረሰች ሴት መሆኗን ጠቅሰው <a title="ORG"><font class="ORG">በተ. መ. ድ</font></a> ደምብ ማንኛውም እድሜው ከ18 ዓመት በታች የሆነ ወጣት ለአካለ መጠን ያልደረሰ ሆኖ ይቆጠራል ብለዋል ቃል አቀባዩ።<br />
 ቃል አቀባዩ <a title="PER"><font class="PER">ቱሬ</font></a> <a title="ORG"><font class="ORG">ለቢቢሲ ፎከስ ኦን አፍሪካ</font></a> እንደገለፁት ሁኔታው አስቸጋሪ ቢሆንም ጥብቅ እርምጃ መውሰድ አስፈልጓል ብለዋል። በዚሁ መሠረት ሁለቱ ጸጥታ አስከባሪዎች ወደአገራቸው ተባረዋል። <a title="ORG"><font class="ORG">የተ. መ. ድ</font></a> ግልጽና የማያዳግም የተግባር መመሪያ ያለው መሆኑን ያስታወቁት ቃል አቀባይ የቡሩንዲ ጐረቤት በሆነችው በዴሞክራቲክ ሪፑብሊክ ኮንጐ በሰፊው ሲካሄድ በተገኘ የወሲብ ቅሌት ምክንያት ጸጥታ አስከባሪዎች ከአገሪቱ ሴቶች ጋር የወሲብ ግንኙነት እንዳያደርጉ መከልከሉን ገልጸዋል። <a title="TIME"><font class="TIME">በጥር ወር</font></a> በተደረገ የአጣሪ ቡድን ዘገባ በዲ. ሪ. ኮንጐ ሰባት <a title="ORG"><font class="ORG">የተ. መ. ድ</font></a> ሠራተኞች እድሜያቸው እስከ 13 ዓመት ዝቅ ባሉ ሕጻናት ላይ የወሲብ ጥቃት ሲፈጽሙ መገኘታቸው ተገልጿል። ድርጊቱን ከፈጸሙት ውስጥ ሦስቱ የሰላም ጠባቂ ወታደሮች መሆናቸውም ታውቋል።<br />
 ለአሥራ ሁለት ዓመት የእርስ በርስ ጦርነት በተካሄደበት ቡሩንዲ ሦስት መቶ ሺህ ዜጐች የሞቱባት መሆኑ ታውቋል። ጦርነቱን ለማርገብ ከተለያዩ አገሮች የተውጣጡ አምስት ሺህ <a title="ORG"><font class="ORG">የተባበሩት መንግሥታት</font></a> ጸጥታ አስከባሪ ኃይሎች ተሰማርተው በእንቅስቃሴ ላይ ይገኛሉ።<br />
<br />
<br />
<br />
</XML>
