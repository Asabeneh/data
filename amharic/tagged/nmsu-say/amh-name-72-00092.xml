<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
የዩኒቨርስቲው የተማሪዎች ኅብረት በሙስና መዘፈቁ ተነገረ<br />
 በ" ኦሮሞ ወጣቶች ንቅናቄ ሊግ" ስም በአ. አ ዩኒቨርስቲ ቅጥር ግቢ ውስጥ የተበተነው ወረቀት በኦሮሞ፣ በአማራ እና በትግሬ ዩኒቨርስቲ ተማሪዎች መካከል ሁከት ለመፍጠር እና ለመከፋፈል የተደረገ ሴራ መሆኑን አንድ የተማሪዎች ኅብረት አባል አጋለጠ።<br />
 <a title="ORG"><font class="ORG">በአዲስ አበባ ዩኒቨርስቲ</font></a> የሳይንስ ፋካልቲ የተማሪዎች ሰብሳቢና የኅብረቱ ዲሲፕሊን ተጠሪ የነበረው ተማሪ <a title="PER"><font class="PER">አስማማው መንገሻ</font></a> ለጦቢያ እንዳስታወቀው የዩኒቨርስቲው ተማሪዎች ከሀገሪቱ የፖለቲካ ጉዳይ እንዲገለሉና በመካከላቸውም ክፍፍል እንዲፈጠር እየተደረገ ነው።<br />
 በተማሪዎች ኅብረት ውስጥ ሙስና እንደነገሰ የተናገረው ተማሪ <a title="PER"><font class="PER">አስማማው</font></a> ለኅብረቱ የተመረጡ አንዳንድ ተማሪዎች ከዩኒቨርስቲው አስተዳደር ጋር በጥቅም በመተሳሰር ኅብረቱ ከተቋቋመበት ዓላማ ውጭ እየተንቀሳቀሱ መሆኑን አስታውቋል።<br />
 በቅርቡ አሜሪካ ውስጥ በሚደረገው የኤች. አይ. ቪ ስልጠና ላይ እንዲሄዱ የተመረጡት የካውንስሉ ፕሬዚዳንትና ጸሐፊ በዩኒቨርስቲው ፀረ ኤድስ እንቅስቃሴ ምንም ተሳትፎ የሌላቸውና ቀደም ሲልም ወደ ውጭ ለመሄድ ጓዛቸውን ያመቻቹ መሆናቸው በምስጢርነት እንድያዝ መደረጉን ተማሪ <a title="PER"><font class="PER">አስማማው</font></a> ገልጿል። <a title="ORG"><font class="ORG">የአዲስ አበባ ዩኒቨርስቲ የተማሪዎች ኅብረት</font></a> መውረድ ሲገባው እስካሁን ያልወረደው በጥቅም ስለተሳሰረ ነው የሚለው ተማሪ <a title="PER"><font class="PER">አስማማው</font></a>" በአጠቃላይ ኅብረቱ ከዓላማው ውጭ ነው፣ የተማሪውን ጥቅም እያስጠበቀ አይደለም" ብሏል።<br />
 በዩኒቨርስቲው ስለ ኦሮሞ ተማሪዎችም አንስቶ" ተማሪው በጐሳ እንዲከፋፈል ሲደረግ ይኼ የመጀመሪያው ባይሆንም አሁንም የኦሮሞ ተማሪዎች እያነሱ ካለው የመብት ጥያቄ ጋር በኦነግነት ስም እየተገፉ ከሌላው ተማሪ እንዲነጠሉ ተደርገዋል" በማለት አብራቷል።<br />
<br />
<br />
<br />
</XML>
