<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="ORG"><font class="ORG">የአዲስ አበባ መስተዳድር</font></a> ከየካቲት ከምኒልክና ከዘውዲቱ ሆስፒታሎች በርካታ ሐኪሞችን አባረረ<br />
 <a title="ORG"><font class="ORG">የአዲስ አበባ ከተማ መስተዳድር</font></a> <a title="TIME"><font class="TIME">ለሦስት ዓመታት</font></a> በጊዜያዊነት የተረከበው <a title="TTL"><font class="TTL">የአቶ</font></a> <a title="PER"><font class="PER">አርከበ ዕቁባይ</font></a> ካቢኔ ላለፉት <a title="TIME"><font class="TIME">ሁለት ሳምንታት</font></a>» በአዲስ» አደረጃጀት ስም የጀመረውን ሠራተኛውን ከሥራ የማፈናቀል ተግባር በማጠናከር ከሰሞኑ ደግሞ ዘመቻውን በሕክምና ባለሙያዎች ላይ በማድረግ ከሦስት ሆስፒታሎች ብቻ ከ40 በላይ ሐኪሞችን ማባረሩን ለመረዳት ተችሏል።<br />
 በአዲስ አበባ መስተዳድር ጤና ቢሮ ሥር ከሚገኙት ከየካቲት ከዳግማዊ ምኒልክና ከዘውዲቱ ሆስፒታሎች ብቻ ባልታሰበና ድንገተኛ ውሳኔ ካለፈው ዓርብ ጀምሮ የስንብት ደብዳቤ የደረሳቸው የቀዶ ሕክምናና አጠቃላይ ሐኪሞች የጤና መኮንኖች ከፍተኛና መለስተኛ ነርሶችና የጤና ረዳቶች ሲሆኑ የተባረሩበት ምክንያት በግልጽ ያልተነገራቸውና በሥራቸው ላይም እንከን ፈጥረው ሪፖርት ያልተደረገባቸው መሆናቸው ታውቋል። እስካሁን በደረሰን መረጃ የመባረር ዕጣ የደረሳቸው ሐኪሞች ከየካቲት ሆስፒታል 20 ከዳግማዊ ምኒልክ 10 እንዲሁም ከዘውዲቱ 17 ሲሆኑ በተለይ ከየካቲት ሆስፒታል ከተባረሩት ሐኪሞች በአገራችን ብዙ ባልተስፋፋው የነርቭ ሕክምና እውቅና ያላቸው <a title="TTL"><font class="TTL">የዶ/ ር</font></a> <a title="PER"><font class="PER">ዘነበ ገድሌ</font></a> መባረር ድልድሉ ሥራና ሠራተኛን ማገናኘት ሳይሆን ጨርሶ መግደል መሆኑን አመላክቷል።<br />
 ለአንዳንዶቹ የሽግግር ጊዜው እስከሚያልቅ ጊዜ ድረስ በየትኛውም የመንግሥት መ/ ቤት መቀጠር እንደማይችሉ ለቀሪዎቹ ደግሞ በግል የሕክምና ተቋማት ውስጥም መሥራት እንደማይፈቀድ የተላለፈው መመሪያ የዜጐችን ሰብአዊና ሠርቶ የመብላት ዴሞክራሲያዊ መብት የሚጋፋ ብቻ ሳይሆን በሥራ ላይ ያሉትን ሀኪሞ የወደፊት ዕድል የሚያጨልም ነው ያሉት የችግሩ ሰለባዎች በትምህርት ላይ ያሉት ሐኪሞችም በመንግሥት የጤና ተቋማት ለመቀጠር ያላቸውን ፍላጎት እንደሚያሟሽሽ ገልጠዋል።<br />
<br />
<br />
<br />
<br />
</XML>
