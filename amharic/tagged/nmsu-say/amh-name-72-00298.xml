<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
የድንበር ኮሚሽኑ ጉዳዩን እንደገና እንዲመረምር የሚጠይቅ ሰነድ ኢትዮጵያ አቀረበች<br />
 የኢትዮጵያና ኤርትራ የድንበር አካላይ ኮሚሽን የሰጠውን ውሳኔ ተግባራዊ ለማድረግ ቃል የገቡት ሁለቱ አገሮች ወደ አፈፃፀሙ እንዲሸጋገሩ የመንግሥታቱ ድርጅት፣ የኮሚሽኑና የሰላም አስከባሪው ኃይል ተወካዮች እየጠየቁ ቢሆንም የኢትዮጵያ መንግሥት ኮሚሽኑ ውሳኔውን እንዲመረምር የሚያሳስብ ባለ 21 ገጽ ሰነድ ማቅረቡን ከሥፍራው የደረሰን ዜና አመልክቷል።<br />
 ይግባኝ የሌለው መሆኑ የተነገረለትን የኮሚሽኑ ውሳኔ ኢትዮጵያና ኤርትራ የተቀበሉት መሆናቸውን በየፊናቸው ባረጋገጡ በጥቂት ሳምንታት የተካሄደባትና ስትራቴጂካዊ ጠቀሜታ ያላት <a title="LOC"><font class="LOC">የባድመ ከተማ</font></a> በየትኛው አገርስር እንደተካለለች በውሳኔው ላይ በውል ተለይቶ ባለማስፈሩ ሁለቱም አገሮች የየራሳቸውን ትርጉም በመውሰድ <a title="LOC"><font class="LOC">ባድመ</font></a> በይዞታቸው ስር እንድትቆይየተወሰነላቸው በማስመሰል በይፋ መናገር መጀመራቸው ብዙ የተደከመበትን የድንበር ኮሚሽኑን ውሳኔ ወደ ጥሬነት መመለሱን ጉዳዩን በቅርብ የሚከታተሉ ወገኖች ገልጠዋል።<br />
 የሁለቱ አገሮች አወዛጋቢ ድንበርና በተለይም ጊዜያዊ የሰላም ቀጣና የሚባለውን ሲቆጣጠር የቆየው <a title="ORG"><font class="ORG">የተባበሩት መንግሥታት</font></a> የሰላም አስከባሪ ኃይል ከኢትዮጵያ እውቅና ውጭ ከኤርትራ ዓለም አቀፍ ጋዜጠኞችን ጋብዞ በኤርትራ ቪዛ <a title="LOC"><font class="LOC">ባድመን</font></a> ማስጐብኘቱ ያስቆጣው የኢትዮጵያ መንግሥት ሁኔታው እስኪብራራለት ጊዜ ድረስ ድንበሩን ሙሉ ለሙሉ ለሰላም አስከባሪው ኃይል መዝጋቱ በኮሚሽኑ ውሳኔ ላይ ጥላ ማጥላቱን ኦሶሲየትድ ፕሬስ ዘግቧል።<br />
 የሰላም አስከባሪው ኃይል የኢትዮጵያን ይሁንታ ሳያገኝ <a title="LOC"><font class="LOC">ባድመን</font></a> ለጋዜጠኞች ማስጐብኘቱ ስህተት መሆኑን ገልጾ በይፋ ይቅርታ በመጠየቁ የተዘጋው ድንበር ከተወሰኑ ቀናት በኋላ ቢከፈትለትም አሁንም እንቅስቃሴው በኢትዮጵያ የፀጥታ ኃይሎች በዓይነ ቁራኛና በፍተሻ መታጀቡ ሥራውን በአግባቡ ለመወጣት እንዳላስቻለው ገልጦአል።<br />
 ኢትዮጵያ ከጋዜጠኞቹ <a title="LOC"><font class="LOC">የባድመ</font></a> ጉብኝት በኋላ <a title="ORG"><font class="ORG">የመንግሥታቱ ድርጅት</font></a> የሰላም አስከባሪ ኃይል አዛዥ አድርጐ የሾማቸው የዳኞቹ ተወላጅ <a title="TTL"><font class="TTL">ሜጀር ጄኔራል</font></a> <a title="PER"><font class="PER">ፓትሪክ ካማርት</font></a> ሚዛናዊነት የጐደለው ድርጊት የሚፈፅሙ በመሆኑ ከሥፍራው እንዲነሱላት ጥያቄ ያቀረበች ሲሆን <a title="TTL"><font class="TTL">ዋና ፀሐፊ</font></a> <a title="PER"><font class="PER">ኮፊ አናን</font></a> ግን" በጀኔራሉ የሥራ አፈጻፀም ሙሉ እምነት አለኝ" በማለት እስካሁን እንዳላነሷቸው ታውቋል።<br />
 ኢትዮጵያ ጄኔራሉን በተመለከተ የያዘችውን አቋም የማትለውጥ ከሆነ በኮሚሽኑ ውሳኔ መሠረት አፈፃፀሙን ተግባራዊ በማድረግ በኩል ስብሰባ የሚጠሩና ሁኔታዎችን የማመቻቸት ኃላፊነት ያለባቸው <a title="PER"><font class="PER">ካማርት</font></a> ችግር እንደሚገጥማቸው የገመቱ ዲፕሎማቶች ይህ ውዝግብ በአጭር ጊዜ ውስጥ ካልተፈታ የድንበር ማካለሉና በመሬት ላይ ድንበሩን በችካል የመለየቱ ሥራምተግባራዊ ሊሆን እንደማይችል ስጋታቸውን ገልጠዋል።<br />
 እስካሁን ከጉብኝቱ ጋር በተያያዘ ኢትዮጵያ እንዲነሱላት ከጠየቀቻቸው ሰዎች የሰላም አስከባሪው ኃይል ቃል አቀባይ የነበሩት ወደ ኒውዮርክተጠርተው የሄዱ መሆናቸው ሲታወቅ ከቦታው መነሳት አለመነሳታቸው ግን በይፋ አልተመለከተም።<br />
 የሄጉ የምክክር ስብሰባ በውሳኔው ዙሪያና በኋላም የተከሰቱ ችግሮችን ያስወግድ ይሆናል ተብሎ ተስፋ ቢጣልበትም ኢትዮጵያ አሁን አቀረበች የተባለው ጥያቄ በውሳኔው አፈፃፀም ላይ እንቅፋት ሳይፈጥር እንደማይቀር ብዙዎች ገምተዋል። በጉዳዩ ላይ ለመነጋገርም የሁለቱ አገሮች ተወካዮች፣ የተባበሩት መንግሥታትና የአፍሪካ አንድነት ድርጅት፣ እንዲሁም የድንበር አካላይ ኮሚሽኑ የተሳተፉበት ስብሰባ ካለፈው ማክሰኞ ጀምሮ ሄግ ላይ ተካሄዷል።<br />
 ይህንኑ የኢትዮጵያ ጥያቄ በመቃወም የኤርትራ የውጭ ጉዳይ ሚኒስቴር ባወጣው መግለጫ ሁለቱ አገሮች አልጀርስ ላይ የደረሰበት ስምምነት በግልጽ ቋንቋ የተቀመጠና የድንበር ኮሚሽኑ የሚሰጠው ውሳኔ" የመጨረሻና በሁለቱም አገሮች ላይ ተፈፃሚ የሚሆን ነው።" የሚል ሆኖ ሳለ ይህን ውሳኔየሚፃረር አቤቱታ ማቅረብ አጠቃላይ የስምምነቱን ሂደትና መንፈስ የሚጥስ በመሆኑ ተቀባይነት የለውም ብሏል። ውጤቱ ምን እንደሆነ ይህ ጋዜጣ ለኅትመት እስከገባበት ጊዜ ድረስ አልታወቀም።<br />
 የተባበሩት መንግሥታት የፀጥታው ምክር ቤት ባለፈው ሳምንት የኢትዮጵያና የኤርትራን ልዑካን በተናጥል በማነጋገር ድንበሩን በመሬት ላይ የማካለሉ ሥራ በአስቸኳይ እንዲጀመር ለመንግሥቶቻቸው እንዲያስታውቁ ማሳሰቢያ መስጠቱ ይታወሳል።<br />
<br />
<br />
<br />
</XML>
