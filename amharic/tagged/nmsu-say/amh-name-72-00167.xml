<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
በአ. አ አስተዳደር አዱሱ ምደባ ሙያና ልምድ ያላቸው ሠራተኞች ተባርረው ቁልፍ ቦታዎች ለድርጅት አባላት ተሰጡ<br />
 <a title="TTL"><font class="TTL">በአቶ</font></a> <a title="PER"><font class="PER">አርከበ ዕቁባይ</font></a> የሚመራው <a title="ORG"><font class="ORG">የአዲስ አበባ ከተማ ጊዜያዊ አስተዳደር</font></a> ሰሞኑን ይፋ ባደረገው" አዲስ" የሠራተኞች ምደባና ድልደላ የብዙ ዓመት ልምድና ሙያ ያላቸው 1600 የፋይናንስ ሠራተኞችን አንሳፍፎና ሌሎችን ከደረጃ ዝቅ አድርጐ በቁልፍ የሥራ መደቦች የገዢው ፓርቲ ካድሬዎችንና የድርጅት አባላትን መሰግሰጉን የችግሩ ሰለባ የሆኑ ሠራተኞች አስታወቁ።<br />
 ከሕግ አግባብ ውጪ የከተማዋን አስተዳደር በጊዜያዊነት ስም <a title="TIME"><font class="TIME">ለሦስት ዓመታት</font></a> የተረከበው አዲሱ ካቢኔ አዲስ አበባን ከሙስናና ከቆሻሻ በማፅዳት የተቀላጠፈ አሠራር ለመዘርጋት በገባው ቃል ብዙ ተአምር ይሠራል ተብሎ ቢጠበቅም የመጀመሪያ ተግባሩ ያደረገው የሲቪል ሰርቪስ ሠራተኛውን" ሥራና ሠራተኛን ማገናኘት" በሚል ፈሊጥ ማፈናቀል መሆኑን እነዚሁ ሠራተኞች ለዝግጅት ክፍላችን ገልጠዋል።<br />
 ከንቲባውና ካቢኔያቸው ዐቢይ፣ ኮርና መዳቢ ኮሚቴ ብለው ባዋቀሩአቸው ክፍሎች አማካኝነት ላለፉት ስድስት ወራት የሠራተኛውን ፋይል ሲያገላብጡ ከርመው በማዘጋጃ ቤት፣ በቢሮዎች በክፍለ ከተሞችና በቀበሌዎች የሚገኙ ቁልፍ ቦታዎችን ለገዢው ፓርቲ ካድሬዎችና አባሎች ያለምንም መመዘኛ ደልድለው ከጨረሱ በኋላ የተቀሩትን የሥራ መደቦች ለሥርዓቱ ታማኝ ሰዎች ብቻ በመመደብ የማይፈልጓቸውን ሠራተኞች ከደረጃ ዝቅ በማድረግና የተቀሩትንም በማንሳፈፍ የእንጀራ ገመዳቸውን መበጠሳቸውን እነዚሁ ቅሬታ አቅራቢ ሠራተኞች ተናግረዋል።<br />
 አዲሱ ምደባ ከሙስና ነፃ መሆንን፣ የአዳዲሶቹን ባለሥልጣናት የለውጥ ሃሳብ መቀበልንና ለሥራ ያለን ተነሳሽነት ከግምት ውስጥ ያስገባ ነው ቢባልም በተግባር የታየው ግን የዚህ ተቃራኒ መሆኑን ሠራተኞቹ ገልጠዋል።<br />
 <a title="TTL"><font class="TTL">በአቶ</font></a> <a title="PER"><font class="PER">ተፈራ ዋልዋና</font></a> <a title="PER"><font class="PER">አሊ አብዲ</font></a> የሥልጣን ዘመን የክልሉ ጠቅላላ አገልግሎት ኃላፊ የነበሩትና በኋላም በቂርቆስ ገበያ ላይ በደረሰው ቃጠሎ በርካታ ንብረት ሲያግዙ ተገኝተዋል በመባል ከድርጅት አባልነትና ከኃላፊነት የተነሱትን ግለሰብ በአዲስ አበባ ጤና ቢሮ የጤና መምሪያ ኃላፊ አድርጐ መሾም አዲሱ ምደባ ምን ያህል አድሏዊ መሆኑን ያሳያል ያሉት ቅሬታ አቅራቢዎች፣ በዲሲፕሊን፣ በብቃት ማነስና በሙስና ከደረጃቸው ዝቅ እንዲሉ ተደርገው የነበሩ የድርጅት አባላት በአዲሱ አደረጃጀት እንደገና መሾም ይህንኑ የተዛባ አሠራር እንደሚጠቁም አስረድተዋል።<br />
 <a title="TTL"><font class="TTL">አቶ</font></a> <a title="PER"><font class="PER">አርከበ ዕቁባይ</font></a> በሥራቸው ያሉ ባለሥልጣናት በመንግሥት መገናኛ ብዙሃን አንድም ሠራተኛ እንደማይቀነስና በነፃ ፕሬሶች ሲስተጋባ የቆየው ዘገባ መሠረተ ቢስ ውንጀላ መሆኑን ቢገልጡም መጋረጃው ሲገለጥ የታየው ግን የአባባላቸውን ሐሰተኛነት የሚጋልጥ እንደሆነ ሠራተኞቹ አመልክተዋል።<br />
 በረጅም ጊዜ አገልግሎትና በሙያ የተካበተ ልምድ ያላቸው ሠራተኞችን ለሥርዓቱ አላጐበደዱም፣ ለካድሬዎች አመራር አልተመቹም በሚል ምክንያት ከቁልፍ ቦታ ላይ እያነሱ ገንዳ ጠባቂ፣ የክበብ ኃላፊ፣ የሽንት ቤት ጠባቂና የመንገድ አካፋይ ሠራተኛ በማለት በማይመጥናቸው የሥራ መደብ መደልደሉ ስብእናንና ሞራልን ከመንካቱ በተጨማሪ ከማባረር ያልተሻለ ርምጃ መሆኑን ቅሬታ አቅራቢዎቹ ጠቅሰው፣ ሠራተኞቹ የተመደቡበት መ/ ቤትና ቦታ እንዳልተመቻቸው ቅሬታ ማቅረብ እንደማይችሉ ገደብ መጣሉም የአሠራሩን ኢፍትሃዊነት ያሳያል ብለዋል።<br />
 በአዲሱ ምደባ ሠራተኞች ከመኖሪያ ቦታቸው ርቀው እንደማይመደቡና በተቻለ መጠን ምርጫቸውን መሠረት ባደረገ መልኩ እንደተከናወነ ቢገለጥም <a title="LOC"><font class="LOC">ከኮተቤ</font></a> <a title="LOC"><font class="LOC">ጉለሌ</font></a>፣ <a title="LOC"><font class="LOC">ከቀበና</font></a> <a title="LOC"><font class="LOC">ቀራንዮ</font></a> የተመደቡ ሠራተኞች እንዳሉ ቅሬታ አቅራቢዎቹ ጠቅሰው፣ እነዚህ ሠራተኞች መጀመሪያ ላይ በነበረው ድልድል ለቅነሳ ተዘጋጅተው በኋላ ኮሚቴዎቹ ባለመግባባታቸው እንደገና እንዲመደቡ የተደረጉ መሆናቸውን አመልክተዋል።<br />
 እስካሁን ይፋ በሆነው ምደባ ከክልሉ 42 ሺ ሠራተኞች የፖለቲካ ሹመኞችን፣ ካድሬዎችንና ተመራጮችን ሳይጨምር ምደባ የተሰጣቸው ከ20 ሺህ እንደማይበልጡ ሠራተኞቹ ጠቁመው፣ 2ሺ የሚሆኑ ጭራሽ ምደባ ያላገኙ 700 ገና ምደባ ይሰጣችኋል የተባሉ እንደሚገኙበትና በተለይ የፋይናንስ ቢሮ 160 ሠራተኞች በዚህ ሥር እንደሚገኙ ገልጠዋል።<br />
 በክልሉ ሥር የሚገኙ ፖሊስ፣ መምህራን፣ የጤና ባለሙያዎችና ሌሎች የቴክኒክ ሠራተኞች ምደባ በመጪው ሰኔ እንደሚካሄድ የገለጡት እነዚሁ ምንጮች በዚያ ምደባም በርካታ ሠራተኞች የአሁኖቹ ዕጣ ይገጥማቸዋል ተብሎ እንደሚጠበቅ አመልክተዋል።<br />
 የመስተዳድሩ ቅሬታ ሰሚ ኮሚቴ ከትናንት በስቲያ ማክሰኞ ጀምሮ በሺ በሚቆጠሩ ባልተመደቡና አለአግባብ በማይመጥናቸው ቦታ በተደለደሉ እንባ በሚተናነቃቸው ቅሬታ አቅራቢዎች መጨናነቅ መጀመሩን ሠራተኞቹ ገልጠው፣ በጤንነትና በጡረታ በሚል ምደባ ያላገኙትም ተመሳሳይ ጥያቄ ለማቅረብ በዝግጅት ላይ መሆናቸውን አስረድተዋል።<br />
 በአዲሱ ምደባ በርካታ የከተማይቱ መስተዳድር ቢሮዎች የባለሙያ እጥረት ይገጥማቸዋል ተብሎ የተሰጋ ሲሆን <a title="TTL"><font class="TTL">የአቶ</font></a> <a title="PER"><font class="PER">አርከበ ዕቁባይ</font></a> ካቢኔ ችግሩን እንዴት ሊፈታው እንዳሰበ ለጊዜው የታወቀ ነገር ባይኖርም በዚህ ምስቅልቅል ምክንያት ባለጉዳዮች ከአስተዳደሩ ማግኘት የሚገባቸውን ተገቢ አገልግሎት የሚሰጣቸው ክፍል በመጥፋቱ ካሁኑ መጉላላት መጀመራቸውን ለመረዳት ተችሏል።<br />
<br />
<br />
<br />
</XML>
