<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="LOC"><font class="LOC">በሐረር</font></a> ሁለት ት/ ቤቶች ድንገት ተዘጉ<br />
 <a title="LOC"><font class="LOC">በሐረር ከተማ</font></a> የሚገኙ ሁለት ከፍተኛ ሁለተኛ ደረጃ ትምህርት ቤቶች በድንገት መዘጋታቸውን ሪፖርተራችን ከስፍራው ዘግቧል። በከተማው ውስጥ የሚገኙት የሐረር ከፍተኛ ሁለተኛ ደረጃ ትምህርት ቤትና የመድኃኔአለም መለስተኛ የቴክኒክ ትምህርት ቤቶች ተማሪዎች ባሳለፍነው <a title="TIME"><font class="TIME">ሰኞ መጋቢት 6 ቀን 1996 ዓ. ም ከጠዋቱ 3 ሰአት</font></a> ጀምሮ በየትምህርት ቤቶቹ አመራሮች እንዲበተኑ ተደርገዋል።<br />
 በትምህርት ቤቶቹ መዘጋት ምክንያት ነው ተብሎ የሚነገረው በመድኃኔአለም ትምህርት ቤት ላይ የድንጋይ ውርወራ ተካሂዷል የሚል ቢሆንም ለጉዳዩ ቅርበት ያላቸው ወገኖች እንደሚናገሩት ሰሞኑን በአለማያ ዩኒቨርስቲ ቅጥር ግቢ ውስጥ ከተነሳው ረብሻ ጋር በተያያዘ በከተማው ሁከት ይነሳል ከሚል ስጋት የመነጨ እንደሆነ ጠቁመዋል።<br />
 በአሁኑ ሰዓት በከተማዩቱ ውስጥ ስጋት ያንዣበበ ሲሆን ባሳለፍነው ሳምንት <a title="TIME"><font class="TIME">መጋቢት 3 ቀን 1996 ዓ. ም</font></a> የክልል ትምህርት ቤቶች ስፖርት በዓል በከተማዋ ይጀመራል ተብሎ ተማሪዎቹ በሰልፍ ወደ ሀረር ስታድየም ካቀኑ በኋላ በበላይ አካል ትእዛዝ የስፖርት በዓሉ ለአንድ ሳምንት ተራዝሟል።<br />
 ይህ ሪፖርት እስከደረሰን ዕለት ድረስ ትምህርት ያልተጀመረ ሲሆን የፖሊስ ኃይሎች በመኪና በመዘዋወር ትምህርት ቤቶች አካባቢ የተጠናከረ ጥበቅ በማድረግ ላይ እንደሚገኙ ታውቋል። የአካባቢው ነዋሪዎችም እየሆነ ባለው ነገር ግራ መጋባታቸውን ለመረዳት ተችሏል። ይህ በእንዲህ እንዳለ <a title="LOC"><font class="LOC">የሀረር ከተማ</font></a> ነዋሪዎች በክልሉ መስተዳድር ንዝህላልነት እየተፈጠሩባቸው ለሚገኙት ማኅበራዊ ቀውሶች የፌዴራል መንግሥት ዝምታን መምረጡ አግባብ አይደለም በማለት መውቀሳቸውን በስፍራው የሚገኘው ሪፖርተራችን ዘገባ አመለከተ።<br />
 ከ17 ሺህ በላይ የሚሆነው የከተማዋ ነዋሪ በየጊዜው የሚያሰማውን የድረሱልኝ ጥያቄ እየዋጡ ዝም የሚሉት የክልሉ ሹማምንቶች በየስብሰባው ላይ እርስ በእርሳቸው ከመሻኮት ውጪ የነዋሪውን ችግሮች እንደዘነጉት በምሬት ተናግረዋል። ለዚህም የፌዴራሉ መንግሥት ጣልቃ መግባት የነበረበት ቢሆንም እንደ ዜጋ በመቁጠር በባለቤትነት ሊያያቸው እንዳልፈቀደ መናገራቸውን ዘገባው አያይዞ ገልጿል። እንደማንኛውም ኢትዮጵያዊ ሁሉ የሐረር ሕዝብም በሕገ መንግስቱ የተቀመጡለትን መብቶች የመጠየቅ ነጻነት አለው ያሉት ነዋሪዎቹ በቀጣይነት ብሶታቸውን ለዓለም አቀፉ ሕብረተሰብ በሰላማዊ ሰልፍ ሊያሳውቁ እንደሚፈልጉና ለዚህም ሁሉም ከጐናቸው እንዲቆም መጠየቃቸው ተመልክቷል።<br />
 በተያያዘ ዜና በከተማው ሙሉ በሙሉ የውሃ አቅርቦት ከመቋረጡ የተነሳ በሠላሳ ሦስት የውሃ ቦቴዎች እየተካሄደ ያለው የውሃ ዕደላ ፍትሐዊ በሆነ መልኩ እየተከናወነ እንዳልሆነ ከአካባቢው የሚወጡ ዘገባዎች በመግለጽ ላይ ይገኛሉ።<br />
 ዘገባዎቹ እንደሚጠቁሙት ከሆነ የነዋሪውን የውሃ ፍጆታ ለማሟላት በቦቴ እየመጣ የሚከፋፈለውን ውሃ አቅመ ደካሞች ለማግኘት እየተቸገሩ ነው። በአንፃሩ ግን የክልሉ ባለሥልጣናት ቤተሰቦችና ወዳጆች እቤታቸው ድረስ በመኪና እንደሚሄድላቸው እየተጠቆመ ሲሆን በውሃ ማደያ ጣቢያዎች ቁጥሩ እጅግ ከፍተኛ የሆነ ሕዝብ ስለሚሰበሰብ ድብድብና ደም መፋሰስ በየወቅቱ በመታየቱ ከተማዋን ወደ ተጨማሪ ቀውስ ውስጥ እንዳያስገባ ተሰግቷል።<br />
 የውሃ ችግሩ ዘላቂ መፍትሔ እስከሚያገኝ ድረስ የክልሉ መንግሥት በከፍተኛ ወጪ አምስት ጉድጓዶችን ቢያስቆፍርም ይህ ነው የሚባል ለውጥ ሊመጣ እንዳልቻለ በመግለጽ ላይ የሚገኙ ሲሆን ከዚያ ይልቅ ግን ብዙ ተሳትፎ በሌለው በኦሮሚያ ክልላዊ መንግስት የውሃ ሃብት ቢሮ የተቆፈሩ ሁለት ጉድጓዶች የተሻለ እያገለገሉ እንደሚገኙ ተመልክቷል።<br />
<br />
<br />
<br />
</XML>
