<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
2ኛ ዙር የሠራተኛ ብተና ቀጠለ<br />
 ሥልጣንን ወደወረዳ አውርዶ ስራና ሠራተኛን ማገናኘት በሚል እየተካሄደ ባለው እንቅስቃሴ ወደ <a title="LOC"><font class="LOC">ምስራቅ ሐረርጌና</font></a> <a title="LOC"><font class="LOC">ጅማ</font></a> ዞን የተላኩት ሠራተኞች ሁለተኛ ዙር ብተና ስለገጠማቸው ከወረዳ ወረዳ መንከራተትና ኃላፊዎችን ደጅ መጥናቱ እንዳስመረራቸው የጋዜጣው ተባባሪ ሪፖርተሮች ገለጡ።<br />
 ሪፖርተሮቹ እንዳስታወቁት በአንደኛው ዙር ብተና ኮተታቸውን ጭነው ወደየተመደቡባቸው ወረዳዎች የሄዱ ሠራተኞች ገና አካባቢውንና የተመደቡበትን የሥራ ሁኔታ አገናዝበው ሳይረዱ በተጀመረው ሌላ ምደባ ብሎም ደሞዝ በወቅቱ ባለማግኘትና በመሳሰሉት ችግሮች ምክንያን እየተንከራተቱና የሥራ ተነሳሽነታቸው እየተጎዳ መሆኑን ገልጠዋል። ይህንን አስመልክቶ በምስራቅ ሐረርጌ የሚገኘው የጋዜጣው ተባባሪ ሪፖርተር እንደገለጠው <a title="TIME"><font class="TIME">በመስከረም ወር</font></a> በተካሄደው የሠራተኛ ምደባ ወደየወረዳዎች ሄደው የነበሩት ሰራተኞች" እንደገና ወደሌላ ወረዳ ሂዱ" ተብለዋል። በዚህ የተነሳበሁሉም የሙያ መስክ ከሠራተኛው የሚጠበቀው ውጤት እንደሚፈለገው ሊራመድ አልቻለም።<br />
 ሪፖርተሩ በአሁኑ ምደባ መንግሥት ያለበትን የበጀት ችግር በሠራተኛው ሕይወት ለማካካስ ይፈልጋል ከሚሉት ሠራተኞች አስተያየት የተረዳው መንግሥት ወረዳዎችን በሰው ኃይል፣ በበጀትና በማቴሪያል ማጠናከር ሲገባው ከፊሉን እንኳን ሳያሟላና በቂ ጥናት ሳይደረግ ብተና መጀመሩን ነው። ሠራተኞቹ የወረዳዎቹን መዋቅር አስመልክተው እንደገለጡትም በወረዳ የሚገኙ መንግሥታዊ የሆኑ ቢሮዎች ሊኖሯቸው የሚገባው የሠራተኛ ብዛት በቅድሚያ አልተጠናም። ይህን አባባላቸውን ለማጠናከርም ለዓለማያ ግብርና ቢሮ በመዋቅሩ መሠረት ከ65 ሰዎች በላይ እንደሚያስፈልጉ እየታወቀ 35 ሰዎች ብቻ መቅረታቸው፣ አልፎ ደግሞ ከዚህ ላይ 17 ሠራተኞች በዳግም ብተናው የሚነሱ መሆናቸው ታውቋል። በመሆኑም መንግሥት በ18 ሠራተኞች የግብርና ልማቱ ውጤት እንዲያመጣ እየጠበቀ ነው ወይ? በማለት የሚጠይቁት ሠራተኞች በወረዳ ደረጃ አንድ ሠራተኛ ብቻ ያለበት ለምሳሌ እንደ ፕላን ክፍል፣ እንደየተፈጥሮ ሀብትና የእንስሣት ክፍል ቢሮዎች አንዳንድ ሰው ያላቸው ቢሆኑም ወደ ሌላ ወረዳ እንዲዛወሩ የተደረገውም ከነዚሁመሆኑ እጅግ አሳዝኖአቸዋል።<br />
 ባለሙያ ከሚፈለግበት ጤና ጥበቃ 16 ሰዎች ከግብርናው ወደ 17 ስዎች ከገንዘብ ሚ/ ር ወደ 11 ሰዎች እንደሚነሱ ተጠቁሞ ይህ የሆነበት ምክንያትም የሚመደበው በጀት እንደተጠየቀው ባለመገኘቱና ተጨማሪም መጠየቅ ባለመቻሉ ለፅሕፈት መሣሪያ ለመንቀሳቀሻና ለሌላም ጉዳይ ምንም የሚተርፍ ገንዘብ ስለሌለ ሠራተኞችን ወደ ሌላ ወረዳ መድቦ ደመወዙን ወደ ሥራ ማስኬጃ ለመለወጥ እንደሆነ ተጠቁሟል። ለምሳሌ <a title="LOC"><font class="LOC">በዓለማያ</font></a> <a title="TIME"><font class="TIME">ለ1995</font></a> የተመደበው በጀት 8 ሚሊየን ብር ሲሆን ከዚህ ውስጥ 7.6 ሚሊዮን ብር ለደመወዝ የሚውል መሆኑ ተገልጧል። የሚቀረው ገንዘብ ደግሞ ለተለያዩ መንግሥታዊ መ/ ቤቶች ሥራ ማስኬጃ ይውላል በሚል ታስቦ እንደነበር ተመልክቷል።<br />
 ከዚህ አኳያም ለገንዘብ ሚኒስቴር ለትምህርት ለፍትህ ለግብርናና ለጤና ጥበቃ መ/ ቤቶች ቅርንጫፎች ይውላል የተባለው ገንዘብ ሲከፋፈል በአንድ ዓመት ውስጥ አንዳችም እንቅስቃሴ ለማድረግ እንደማይቻል ሪፖርተሩካገኘው ጥቆማ በመነሳት ገልጧል።<br />
 ይህ ሁኔታ በሥራ እንቅስቃሴ ላይ ሲታይ መንግሥት ከዚህ ቀደም ለሠራተኛው የሰጠውን በሥራ ቦታ የመረጋጋት መብትና ልማትን እንደሚቃረን በተለይም ሠራተኛው እንደ ዕቃ ከቦታ ቦታ የሚነሳ ከሆነ ነገ በሥራ ተነሳሽነቱና በሞራሉ ላይ ከፍተኛ ችግር የሚፈጥርበት እንደሆነም ተጠቁሟል። በመጀመሪያው ዙር ምደባ ቡና በሌለበት የቡና ባለሙያ መመደቡ ቀደም ሲል ለግብርና ከ130ሺ ብር በላይ በጀት ይመደብ የነበረው አሁን ያ በጀት ወዴት እንደታጠፈ ግልፅ ያለመሆን በደሞዝ ብቻ ወደአንድ ቦታ አሰማርቶ ሥራውን የለም እየተባለ ወደሌላ የመቀየር ሁኔታ አሠራሩን ዝብርቅርቅ አድርጎታል ተብሏል። በተለይም ወረዳዎቹ ሥልጣን አላቸው ቢባልም የአስተዳደር ጣልቃ ገብነቱ አሁንም እየታየ ነው የሚሉት ሠራተኞች ለዚህም እንደምሳሌ <a title="LOC"><font class="LOC">በምስራቅ ሐረርጌ በቆላማው አካባቢ</font></a> ባለው ችግር ላይ ውይይት በተደረገበት ወቅት የችግሩን መነሻ አፍረጥርጠው የተናገሩ መምህራንና የመንግሥት ባለሥልጣናት ከቦታቸው ተነስተው በማይመጥናቸው ቦታ ተዛውረው እንዲመደቡ መደረጉም ተጠቁሟል።<br />
<br />
<br />
</XML>
