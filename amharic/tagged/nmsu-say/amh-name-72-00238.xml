<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
የኢትዮጵያ ቡድን በድል ተመለሰ<br />
 ለኢትዮጵያ አዲስ ታሪክ ነው። ከሀገር ውጪ ተጉዞ ከዋንጫ ጋር በድል መመለስ አልተለመደም። አሁን ግን <a title="LOC"><font class="LOC">ወደኪጋሊ</font></a> ተጉዞ በምሥራቅና መካከለኛው አፍሪካ ዋንጫ ላይ የተካፈለው ብሔራዊ የእግር ኳስ ቡድናችን በድል ላይ ተረማምዶ ዋንጫውንም አንግቦ በድል አድራጊነት ተመልሷል። ቡድናችን ያስመዘገበው ድል እንዲህ በቀላሉ ድል ነው ተብሎ የሚታለፍ አይደለም። ድሉ ከሌሎች ድሎች ለየት ይላል። በውጤት ድል፣ በስፖርቱ ጥበባዊ ጨዋታ ድል፣ በስፖርታዊ ሥነ ምግባር ድል፣ የተመልካችን ቀልብ በመሳብና የጨዋታውን ጥማት በማርካት በኩል ድል ተጐናጽፏል። ከሁሉም በላይ ለሀገሬ ሕዝብ ምንጊዜም ድል የሚል መፈከር አዝሎ <a title="LOC"><font class="LOC">ወደኪጋሊ</font></a> የተጓዘው ይህ ቡድን እንደ እሱ ለዋንጫ ሽሚያ የመጡትን ብሔራዊ ቡድኖችን በፍላጎት ጭምር በመመከት በድል መንፈስና ወኔ አዳሽቆ የኢትዮጵያን ሕዝብ የስፖርት ጥማት በማርካቱ ድሉን ድርብ ድርብርብ ያደርገዋል። በተለይ በታሪካችን ለመጀመሪያ ጊዜ ፕሮፌሽናል ተጨዋች በማሰለፍ ያስመዘገብነው ውጤት በእግር ኳስ ታሪካችን ልዩ ቦታ የሚያሰጠው ይሆናል። እንደብዙዎቹ ባለሙያዎች አገላለጽ ይህ ቡድን ከእነ አሠልጣኞቹ ጭምር በፉትቦላችን ታሪክ ልዩ ቦታ ማግኘት የሚገባው ነው ኢትዮጵያ በብዙ መልኩ ከአሁኑ የተሻለ ጠንካራ ቡድን አዘጋጅታ በአፍሪካ ዋንጫና በቀጣናችን ጭምር የተወዳደረች ቢሆንም እንደዚህ ዓይነት ውጤት አስመዝግቦ የተመለሰ ቡድን ባለመኖሩ የሕዝቡ ደስታ ገደብ ማለፉን ብዙዎች ይናገራሉ። መንግሥት ይህንን ዕውነታ በመንተራስ አንድ ብሔራዊ ስታዲየም ለማሠራት ጥናት አድራጊ ኰሚቴ ለማቋቋም መነሳሳቱ ወቅታዊና አግባብ መሆኑንም በአጽንዖት ያስረዳሉ።<br />
<br />
<br />
<br />
</XML>
