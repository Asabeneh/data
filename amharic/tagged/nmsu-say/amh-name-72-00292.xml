<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
አዲስ የአገር አወቃቀር ሀሳብ በመንሸራሸር ላይ ነው<br />
 ኢትዮጵያ ላለፉት 11 ዓመታት የተከተለችው ቋንቋና የብሔረሰብ አሰፋፈርን መሠረት ያደረገ አከላለል ከልማት ይልቅ ግጭትን እያበራከተ በመምጣቱ ለልማት አመቺ የሆነ አዲስ የአወቃቀር ሀሳብ በመንግሥት አካባቢ በመንሸራሸር ላይ መሆኑን ለፖሊሲ አውጭዎች ቅርበት ካላቸው ምንጮች አካባቢ የተገኙ ፍንጮች እየጠቆሙ ናቸው።<br />
 በመንግሥት አካባቢ የሚንሸራሸረው አዲስ ሀሳብ ወደፖሊሲና ሕግ የሚሸጋገር ከሆነ <a title="LOC"><font class="LOC">ደቡብ</font></a> ቢያንስ ወደ አራት ክልሎች ተከፍሎ የተለያዩ ብሄረሰቦች ተወላጆች በስብጥር የሚኖሩባት <a title="LOC"><font class="LOC">አዋሣ</font></a> በፌዴራሉ መንግሥት ሥር የምትዳደር የቻርተር ከተማ ትሆናለች። <a title="LOC"><font class="LOC">ሲዳማ</font></a>፣ <a title="LOC"><font class="LOC">ወላይታና</font></a> <a title="LOC"><font class="LOC">ጉራጌዎች</font></a> የሚኖሩበት አካባቢ ከከምባታዎች ጋር ተቀናጅቶ ሦስት ራሳቸውን የቻሉ ክልሎች ይሆናሉ።<br />
 እንደ አዲሱ አወቃቀር ሃሳቡ ከሆነ <a title="LOC"><font class="LOC">ኦሮሚያ</font></a> ወደ አራት ክልሎች (ምሥራቅ፣ ማዕከላዊ፣ ምዕራብና ደቡብ) የሚሸነሸን ሲሆን እንደ <a title="LOC"><font class="LOC">ጅማና</font></a> <a title="LOC"><font class="LOC">ናዝሬት</font></a> ያሉ ከተሞች እንደ አዋሳ በማዕከላዊ መንግሥት ሥር የሚተዳደሩ የቻርተር ከተሞች ይሆናሉ።<br />
 የአማራው ክልል ደግሞ ከአባይ ማዶ <a title="LOC"><font class="LOC">ጎጃምና</font></a> <a title="LOC"><font class="LOC">ጐንደርን</font></a> በአንድ ላይ፣ <a title="LOC"><font class="LOC">ወሎና</font></a> <a title="LOC"><font class="LOC">ሸዋ</font></a> ደግሞ በተናጠል በሚደራጁ ክልሎች ሊዋቀሩ እንደሚችሉ እየተናገሩ ነው።<br />
 <a title="LOC"><font class="LOC">አዲስ አበባ</font></a> በንጉሡ ዘመን ወደነበረው የወረዳዎች አስተዳደር ተመልሳ በ10 ወይም በ16 ወረዳዎች እንድትደራጅ የሚያስችል የመንደርደሪያ ጥናት ሰሞኑን በመስተዳድሩ ም/ ቤት በተካሄደው የከተማይቱ ቻርተር ማሻሻያ ረቂቅ ላይ ለውይይት ቀርቦአል። ጥናቱ አሁን <a title="LOC"><font class="LOC">በአዲስ አበባ</font></a> ያሉ ስድስት ዞኖች፣ 28 ወረዳዎችን በ305 ቀበሌዎች በአዲስ መልክ በአስር ወይም በ16 ወረዳዎችና በ184 ቀበሌዎች ቢዋቀሩ የተሻለና ልማቱን የበለጠ ውጤታማ ለማድረግ ያስችላል የሚል አስተያየት አቅርቦአል።<br />
 ከዚሁ ጋር በተያያዘም በአዲስ አበባ ማስተር ፕላን ክለሳ ጽ/ ቤት አማካይነት የአዲስ አበባን ወረዳዎችና ቀበሌዎች አወቃቀር በግማሽ ለመቀነስ የሚያስችል የውሳኔ ረቂቅ ቀርቦም ውይይት ተደርጐበታል። የስትራክቸራል ፕላን ማስፈፀሚያ ደንቡም በተመሳሳይ ሁኔታ ውይይት ተካሂዶበት ለመስተዳድሩ ምክር ቤት ውሳኔ ተላልፏል።<br />
 ባለፈው ሰሞን የፌዴራል ጉዳዮች ሚኒስትር <a title="TTL"><font class="TTL">አቶ</font></a> <a title="PER"><font class="PER">አባይ ፀሐዬ</font></a> በጀርመን ያደረጉት ጉብኝት ከዚሁ ከአገሪቱ አዲስ አወቃቀር ጋር ግንኙነት ያለውና ጀርመን የፌዴራል አወቃቀር ያላት ከመሆኗ አንፃር ልምድ ልታካፍል ትችላለች ከሚል እምነት ነው የሚሉ አሉ።<br />
 ሰሞኑን በየአካባቢው በተከፈቱ የመምህራን ሴሚናሮች የሕገ መንግሥቱ አንቀጽ 39 ጉዳይ በመንግስት በተመደቡ አወያዩች ጭምር እየተነሳ፣ በአንዳንድ አካባቢም አንቀጹ በሕገ መንግሥቱ ውስጥ መካተቱ ለብሔረሰቦች መብትና ተፈቃቅዶ መኖር እውቅና ከመስጠት አንፃር ብቻ መታየት አለበት ሲባል መደመጡ በመንግሥት በኩል አንዳች የሃሳብ ለውጥ መኖሩን የሚያመለክትና ከላይ በወሬ ደረጃ በመነዛት ላይ ያለውን ሀሳብ የሚያጠናክር ሆኖአል።<br />
 በተለይ ሕገ መንግሥቱ በሚፀድቅበት ወቅት ብዙ ተቃውሞ ገጥሞት የነበረው አንቀጽ 39 አሁን እንደ አዲስ መነሳቱ የሚያመለክተው የሕዝቡን ቀልብ ለመሳብና ይህንኑም ተከትሎ አንዳች ለውጥ ለማምጣት ነው የሚሉ ጥቂቶች አይደሉም።<br />
 ዳር ዳሩን ያሉት ክልሎች ማለትም <a title="LOC"><font class="LOC">ትግራይ</font></a>፣ <a title="LOC"><font class="LOC">አፋር</font></a>፣ <a title="LOC"><font class="LOC">ሶማሌ</font></a>፣ <a title="LOC"><font class="LOC">ጋምቤላ</font></a>፣ <a title="LOC"><font class="LOC">ቤኒሻንጉል ጉሙዝ</font></a>፣ በመሀልም <a title="LOC"><font class="LOC">ሐረሪ</font></a>፣ <a title="LOC"><font class="LOC">ሲዳማ</font></a>፣ <a title="LOC"><font class="LOC">ወላይታ</font></a> <a title="LOC"><font class="LOC">ጉራጌ</font></a> በክልል ደረጃ የሚታዩ ከሆነ እየታሰበ ነው የተባለውን አዲስ አደረጃጀት ማዕከል የሚያደርገው ለልማት አመቺነትን ሳይሆን የአገሪቱን ታላላቅ ብሔረሰቦች (አማራውንና ኦሮሞውን) በአነስተኛ ክልሎች መበታተንን ነው የሚሉ ተጠራጣሪዎችም አልጠፉም።<br />
<br />
<br />
<br />
</XML>
