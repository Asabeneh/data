<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="ORG"><font class="ORG">የናዝሬት የቴክኒክ መምህራን ኮሌጅ</font></a> ተማሪዎች ትምህርት አቁመዋል በረሀብና በድብደባ እየተሰቃዩ ነው<br />
 <a title="ORG"><font class="ORG">በናዝሬት መምህራን ኮሌጅ</font></a> በመማር ላይ ያሉ ተማሪዎች በቅርቡ ተግባራዊ በመደረግ ላይ ያለውን" የወጪ መጋራት" ን አሠራር በተመለከተ ከኮሌጁ አስተዳደር ጋር በገቡት ውዝግብ የተነሳ ጥያቄያቸውን በሠላማዊ ሰልፍ ያቀረቡ መሆናቸው ታወቀ።<br />
 ባለፈው ሣምንት በኮሌጁ አመራር ወጪን በመጋራቱ ረገድ ግዴታ ውስጥ የገቡ ስለመሆናቸው በፊርማቸው እንዲያረጋግጡ ተዘጋጅቶ የቀረበላቸው ሰነድ/ ፎርም/ አማራጮች የሌሉት ስለሆነ አንፈርምም ያሉት ተማሪዎች <a title="TIME"><font class="TIME">ለአንድ ቀን</font></a> ትምህርታቸውን ካቋረጡ በኋላ የተቀምጠላቸው የጊዜ ገደብ <a title="TIME"><font class="TIME">ዓርብ ኅዳር 18 ቀን 1996 ዓ. ም ከቀኑ 11 ሰዓት</font></a> ጀምሮ በመጠናቀቁና ኮሌጁም <a title="TIME"><font class="TIME">ከሰኞ ኅዳር 21 ቀን 1995 ዓ. ም</font></a> ጀምሮ አገልግሎት መስጠት እንደሚያቋርጥ አስጠንቅቆ የነበረ በመሆኑ ይኸው የኮሌጁ ማስጠንቀቂያ ተግባራዊ ሊሆን አይገባውም በማለት <a title="TIME"><font class="TIME">ቅዳሜ ኅድር 19 ቀን 1996 ዓ. ም ከተዋቱ 3: 30</font></a> አካባቢ ጀምሮ በኮሌጁ ቅጥር ግቢ ውስጥ ሠላማዊ ሠልፍ ሲያካሄዱ መዋላቸው ተረጋግጧል።<br />
 ተማሪዎቹ እኛም እንደሌሎች የከፍተኛ ትምህርት ተቋማት ተማሪዎች የወጪ መጋራቱ የክፍያ አማራጮች ሊሰጡን ይገባል በማለት ከኮሌጁ አስተዳደር ጋር የገቡትን ውዝግብ በኮሌጁ አስተዳደር ተቀባይነት በማጣቱ ተማሪዎቹ ኮሌጁ ሊወስዳቸው የወሰነውን ኢርምጃ ሁሉ ለመቀበል መዘጋጀታቸውን አረጋግጠዋል።<br />
 ተማሪዎቹ" የእኛ ጥያቄ አግባብ በመሆኑ ተቀባይነት ሊያገኝ ይገባል" የሚሉ ቢሆንም ኮሌጁ አማራጮችን እንደነፈጋቸው ገልጠው ይህ ደግሞ ዘመናዊ ባርነትን ተግባራዊ የማድረጊያ ሥልት በመሆኑ ጭራሹኑ ከስምምነት ላይ መድረስ የሚያስችለን አይደለም" ብለዋል።<br />
" እኛ የወጪ መጋራቱን አሠራር አልተቃወምንም፣ ይሁን እንጂ የክፍያ አማራጮች ሊኖሩን ይገባል።" ካሉ በኋላ ክፍያቸውን አስቀድመው ማጠናቀቅ ለሚችሉ ተማሪዎች የቅድሚያ ክፍያን መክፈል ስለመቻሉ፤ ክፍያውን ትምህርትታቸውን ካጠናቀቁ በኋላ በሥራ ዓለም ተሠማርተው ከሚያገኙት ደመወዝ ወይም ከሌሎች ጥቅሞቻቸው መክፈል ለሚችሉት የሚከፍሉበትን፤ አለያም ጭራሹንም የመክፈል አቅም ልናጣ እንችላለን ለሚሉት ደግሞ በአገልግሎት የሚካካስበት አማራጮች ያሉት የግደታ ማስገቢያ ስምምነት መሆን ይኖርበት ነበር። እነዚህን አማራጮች ያሳጣን በመሆኑ ኧንድ አስገዳጅ ቅድመ ሁኔታ ላይ ብቻ እንድንፈርም መገደድ የለብንም" በልዋል።<br />
" እኛ የባርነት ውል መዋዋል አንፈልግም። <a title="TIME"><font class="TIME">ዘጠኝ ዓመት</font></a> ሙሉ የግዴታ አገልግሎት መስጠት አለባችሁ ማለት በባርነት ለዘጠኝ ዓመታት ገዝተናችኋላ ከማለት የተለየ አይደለም። እንኳን የሰው ልጆች ማንኛውም ተፈጥሯዊ የሆነ ነገር ሁሉ በለውጥ ሂደት ውስጥ ነው የሚጓዘው። በመሆኑም እኛ ሕይወታችንን የሚያስውል ከቶውንም ልንዋዋል አንችልም" ብለዋል።<br />
 <a title="ORG"><font class="ORG">የትምህርት ሚኒስቴር</font></a>" መምህራን ከወጪ መጋራቱ ክፍያ የራቁና የእነርሱ ወጪ በአገልግሎት የሚታሰብ ነው" ያለ ቢሆንም እኛ ያለ አማራጮች ይህን ውሳኔ መቀበል አንፈልግም።" ብለዋል።<br />
<br />
<br />
<br />
</XML>
