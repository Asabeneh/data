<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="ORG"><font class="ORG">ኢሰመጉ</font></a> በፕሬስ ሕጉ ላይ ጥሪ አቀረበ<br />
 ረቂቅ የፕሬስ ሕጉ ኢትዮጵያ ከተቀበለቻቸው ዓለም አቀፍ ሰብዓዊ መብቶችና ነፃነቶች አኳያ ሊፈተሹና ሊስተካከሉና እንደሚገባቸው የኢትዮጵያ ሰብዓዊ መብቶች ጉባኤ ጥሪ አቀረበ።<br />
 <a title="ORG"><font class="ORG">ኢሠመጉ</font></a> ጥሪውን ያቀረበው <a title="TIME"><font class="TIME">ጳጉሜ 4 ቀን 1995</font></a> ባወጣው 65ኛ ልዩ መግለጫው ነው። ረቂቅ የፕሬስ ሕጉን አስመልክቶ በሰጠው አስተያየት ኢትዮጵያ በዴሞክራቲክ ጐዳና መጓዝን መርጣለች ከተባለ ጥቂት ዓመታት እንዳለፉ ገልጧል። በመሆኑም አንድን ሥርዓት ዴሞክራቲክ ከሚያሰኙት ነገሮች መካከልም በዚያ ሥርዓት ውስጥ ሓሳብን በነፃነት የመግለጽና መረጃን በነፃነት ማግኘት መብትን የሚያጠቃልል እንደመሆኑ በሀገራችንም <a title="TIME"><font class="TIME">ከ10 ዓመታት</font></a> በፊት ወጥቶ የነበረው የፕሬስ ሕግ አሁን ከተያያዘችው ዴሞክራቲክ ሥርዓት የመገንባት ጥረት ጋር እንዲጣጣም ለማድረግ ለውይይት ማቅረቧን ጠቁሟል። የፕሬስ ሕጉን ለማሻሻል እየተወሰደ ያለው ጥረት የሚደገፍና የሚያበረታታ ቢሆንም በረቂቅ ድንጋጌዎቹ የተጓደሉትን በማስተካከል በኩል መፈተሽ እንዳለበት አስታውሷል።<br />
 <a title="ORG"><font class="ORG">ኢሠመጉ</font></a> የፕሬስ ሥራ ለመሥራት ፈቃድ መጠየቅ አላስፈላጊና ማኅበራዊ መሠረት የሌላቸው ገደቦችን የፕሬስ ሥራ በመሥራት መብት ላይ ለመጣል ስለመሞከሩ፤ የፕሬስ ሥራ ፈቃድ የተሰጠው ሰው ከተመዘገበበት ጊዜ ጀምሮ ባለው <a title="TIME"><font class="TIME">አንድ ዓመት</font></a> ጊዜ ውስጥ ኅትመቱን ካልጀመሩ የፕሬስ ሥራ ፍቃዱ እንዲሰረዝ መደንገጉ አስፈፃሚ አካላት ለሆኑት <a title="ORG"><font class="ORG">ማስታወቂያ ሚኒስትርና</font></a> <a title="ORG"><font class="ORG">ዓቃቤ ሕግ</font></a> የተሰጡት ሥልጣኖች ረቂቅ ሕጉ ዴሞክራቲክ እንዳይሆን እንዳደረጉት፤ በተለይም ፈቃድ መከልከል፤ ፈቃድን ማገድ፤ ፈቃድ መሰረዝ የፕሬስ ውጤቶች እንዳይታተሙ ወይም እንዳይሰጡ ማገድ የመሳሰሉት ሥልጣናት ለአስፈፃሚ አካላት መሰጠታቸው ረቂቅ ሕጉን ከዴሞክራቲክ የፕሬስ ሕግነት ይልቅ ወደ አምባገነን ሕግነት ያስደምሩታል ብሏል።<br />
 እንዲሁም ልዩ ልዩ አስፈሪና አሰበርጋጊ ቅጣቶች በረቂቁ ውስጥ መካተታቸው አምባገነን የፕሬስ ሕግ ነው ወደ መሰኘቱ እንዳይሄድ ጥንቃቄ ሊደረግ እንደሚገባ አሳስቧል። በአጠቃላይም ከዚህ በመነሳት የፕሬስ ሕጉ በአንድ ወይም በሌላ መልኩ እነኚህን መብቶችና ነፃነቶች የሚሸራርፍ የሚያጣብብ ወይም የሚጋፋ ከሆነ ከመሠረቱ ስህተት በመሆኑ እንዲስተካከል ኢሰመጉ ጥሪ አቅርቧል።<br />
<br />
<br />
<br />
<br />
</XML>
