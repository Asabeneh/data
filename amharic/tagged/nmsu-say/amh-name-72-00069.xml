<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="LOC"><font class="LOC">በሐረርና</font></a> <a title="LOC"><font class="LOC">በደቡብ</font></a> የሃይማኖት ውዝግብ አገርሽቷል<br />
 በምሥራቅ ቀጣና የሐረር ወንጌላውያን አብያተ ክርስቲያናት ተከታዮች በመቃብር ሥፍራ መቸገራቸውን ገለጸ።<br />
 የጦቢያ ሪፖርተር ከሐረር እንዳስታወቀው <a title="TIME"><font class="TIME">ሰኔ 3 ቀን 1996 ዓ. ም</font></a> ያረፉትን አንድ የፕሮቴስታንት ተከታይን ለመቅበር በተደረገ ሥነ ስርዓት ላይ የቀብር ሥፍራው ባለመብት እኛ ነን በሚል ከኦርቶዶክስ እምነት ተከታዮች ጋር ጭቅጭቅ ተፈጥሯል ብሏል።<br />
 ሪፖርተራችን እንደገለጠው ሟቹን እንቀብራለን፣ አትቀብሩም የሚል ሙግት እስከ ክልሉ ፖሊስ ኮሚሽን ድረስ ደርሶ በመጨረሻም በፖሊስ ጣልቃ ገብነት ግለሰቡ ሊቀበሩ እንደቻሉ አመልክቷል።<br />
 የምሥራቅ ቀጣና ወንጌላውያን አብያተ ክርስቲያናት ተወካዮች ለጦቢያ እንደገለጹት ቀደም ሲል በክልሉ ያለውን የመቃብር ሥፍራ በተመለከተ መንግስት አዎንታዊ ምላሽ እንደሰጣቸው ገልጸው ችግሩ ያለው ግን <a title="ORG"><font class="ORG">በሐረሪ ማዘጋጃ ቤት</font></a> እንደሆነ አመልክተዋል።<br />
 ተወካዮቹ ስለዚሁ ጉዳይ እንደገለጹት በሐረር የወንጌላውያን ተከታዮች የመቃብር ሥፍራ ችግር እስከ ጠ/ ሚ/ ሩ ቢሮ ድረስ አቤቱታ የቀረበበትና& laquo; በቁጥር 1772/ የጵ- በ17/ 86 <a title="ORG"><font class="ORG">ከሐረር ማዘጋጃ ቤት</font></a> የተሰጠንን የመቃብር ሥፍራ ማግኘታችንን የሚገልጽ ካርታ ይዘን <a title="TIME"><font class="TIME">በ1987 ዓ. ም</font></a> መጀመሪያ አጥር ለመሥራት ይፈቀድልን ብለን ብናመለክት ካርታው የተሰጠው በስህተት በመሆኑ መልሱ ተብለን እንድንመልስ ተደርገናል& raquo; ነው ያሉት።<br />
 የክልሉ ፕሮቴስታንቶች ሕገ መንግስታዊና ሰብአዊ መብት እየተጣሰ መሆኑን ያመለከቱት የቤተክርስቲያናቱ ተወካዮች <a title="ORG"><font class="ORG">የሐረሪ ማዘጋጃ ቤት</font></a> ለአማኞች የሚገባውን የቀብር ሥፍራ በመንፈጉ ምክንያት አስክሬን ይዘው መንገላታት እንዳስመረራቸው ገልጸዋል። በሐረር ከፕሮቴስታንቶች በተጨማሪ ኦርቶዶክስ ተሐድሶ ነን የሚሉ ወገኖችም ተመሳሳይ ችግር እንዳላባቸው እየተናገሩ ነው።<br />
 ይህ በእንዲህ እንዳለ <a title="TIME"><font class="TIME">ሰኔ 4 ቀን 1996 ዓ. ም</font></a> <a title="LOC"><font class="LOC">በደቡብ ክልል</font></a> <a title="LOC"><font class="LOC">በጋሞ ጐፋ ዞን</font></a> <a title="LOC"><font class="LOC">በጨንቻ ወረዳ</font></a> <a title="LOC"><font class="LOC">ዘርዶ ቀበሌ</font></a> ነዋሪ የሆኑ የኦሮቶዶክስ ተከታዮች ከፖሊስ ጋር መጋጨታቸው ታውቋል።<br />
 ከአካባቢው በደረሰን መረጃ መሰረት የግጭቱ መንስኤ የሆነው ከዞኑ ፖሊስ መምሪያ ተልከናል ያሉ ጥቂት ፖሊሶች <a title="LOC"><font class="LOC">ዘዲ ሚካኤል</font></a> በተባለው ቤተክርስቲያን ውስጥ በመግባትና የቤተክርስቲያኑን አፀድ መሐል ለመሐል በመክፈል ለሌሎች እምነት ተከታዮች ሊሰጡ በመሞከራቸው ነው ተብሏል።<br />
 የአካባቢው ምዕመናንና የሰንበት ት/ ቤት ተማሪዎች የፖሊሶቹን እርምጃ ለማስቆም የቤተክርስቲያኑን ደወል መደወላቸውን የገለጸው ይኼው መረጃ ፖሊስ ደወሉን ሰምተው የመጡ ምዕመናንን ለመበተን ብዛት ያለው ጥይት መተኮሱንና ድርጊቱን የተቃወሙ በርካታ ሰዎችን አፍሶ ማሰሩን ለማወቅ ተችሏል።<br />
 የወረዳው ፖሊስ አባላት በቤተክርስቲያኑ ይዞታ ላይ የወሰዱትን ሕገ ወጥ እርምጃ ለማመልከት የሄዱ የቤተክርስትያኑ ቀውሳውስት ጭምር መታሰራቸውንና <a title="TIME"><font class="TIME">ከሰማንያ ዓመት</font></a> በላይ የሆኑ አቅመ ደካሞች ሳይቀሩ በፖሊሶች መደብደባቸውን ተጠቁሟል። የጋዜጣው ዝግጅት ክፍል ስለ ጉዳዩ ለማወቅ የደቡብ ክልል ፖሊስን ለማግኘት ያደረገው ጥረት አልተሳካም።<br />
<br />
<br />
<br />
</XML>
