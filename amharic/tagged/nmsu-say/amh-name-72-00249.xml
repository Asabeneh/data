<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
አምስቱ የፕሬስ ጠላቶች የኔፓድ አባላት መሆናቸው ተወገዘ<br />
 መቀመጫውን እንግሊዝ አድርጐ በመላው ዓለም 10ሺ አባላትና 130 ማዕከሎች ያሉት <a title="ORG"><font class="ORG">የጋዜጠኞች፣ የደራሲያንና የጸሐፍት ድርጅት (ፔን ኢንተርናሽናል</font></a>) ካለፈው <a title="TIME"><font class="TIME">መጋቢት 25 ቀን 1994 ጀምሮ</font></a> <a title="TIME"><font class="TIME">የአንድ ዓመት</font></a> እስራት ተፈርዶባት ወህኒ የምትማቅቀውን <a title="TTL"><font class="TTL">ጋዜጠኛ</font></a> <a title="PER"><font class="PER">ሉባባ ሰዒድ</font></a> በአስቸኳይ እንድትፈታ የሚጠይቅ ዓለም አቀፍ የትግል አንድነት ዘመቻ ከትናንት <a title="TIME"><font class="TIME">ሰኔ 19- 25/ 1994 ጀምሮ</font></a> ማካሄድ የጀመረ ሲሆን ሪፖርተርስ ስናፍሮንቲየርስ በበኩሉ አምስቱ የፕሬስ ጠላቶች የኔፓድ አባል መሆናቸውን በጥብቅ አውግዟል።<br />
 <a title="ORG"><font class="ORG">ፔን ኢንተርናሽናል</font></a> በኢትዮጵያ ነፃ ፕሬስ ጋዜጠኞች ላይ በሕግ ሽፋን በየጊዜው የሚደርሰውን እስራት፣ እንግልትና ቅጣት በማውገዝ በቀጣዮቹ ሁለት የተለያዩ ሳምንታት ውስጥ ዓለም አቀፍ የተቃውሞ ዘመቻ በማድረግ <a title="ORG"><font class="ORG">ለኢነጋማና</font></a> ለመላው የነፃ ፕሬስ አባላት ያለውን የትግል አንድነትና አጋርነት ለመግለጽ መወሰኑን የኢትዮጵያ ነፃ ፕሬስ ጋዜጠኞች ማኅበር ኢነጋማ <a title="TIME"><font class="TIME">ሰኔ 17 ቀን 1994</font></a> በሰጠው መግለጫ አስታውቋል።<br />
 ድርጅቱ ይህን በአይነቱ የመጀመሪያ የሆነውን ዓለም አቀፍ የተቃውሞ ዘመቻ የሚያካሄደው <a title="TTL"><font class="TTL">ለጠቅላይ ሚኒስትር</font></a> <a title="PER"><font class="PER">መለስ ዜናዊ</font></a>፣ ለውጭ ጉዳይና ለፍትህ ሚኒስትሩ፣ በተለይ <a title="LOC"><font class="LOC">በለንደንና</font></a> <a title="LOC"><font class="LOC">በዋሽንግተን</font></a> ለሚገኙ የኢትዮጵያ አምባሳደሮችና እንዲሁም በመላው ዓለም ለሚገኙ የኢትዮጵያ ኤምባሲዎች በቀጥታ የተቃውሞና የተማጽኖ ደብዳቤ በመጻፍ መሆኑ ታውቋል። <a title="ORG"><font class="ORG">ፔን ኢንተርናሽናል</font></a> የተቃውሞ ዘመቻውን ይዘት አስመልክቶ ባወጣው መርሃ ግብር በመጀመሪያው ሳምንት የሚላከው የተቃውሞ ደብዳቤ የሁለት ልጆች እናት የሆነችውና ጋዜጠኛ <a title="PER"><font class="PER">ሉባባ ሰዒድ</font></a> ከሴትነቷና ከሞራል አኳያ ችግሯ ግምት ውስጥ ገብቶ በአስቸኳይ እንድትፈታ፣ በፕሬስ ሕግ ሽፋን ክስ የተመሠረተባቸውና በቀጠሮ ላይ የሚገኙ ጋዜጠኞች ፋይላቸው በአስቸኳይ ተዘግቶ ጉዳያቸው ከወንጀል ችሎት ወጥቶ በፍትሐብሔር እንዲታይ የሚጠይቅ ነው።<br />
 ይህ በእንዲህ እንዳለም <a title="TIME"><font class="TIME">ከሰኔ 19- 27 1994</font></a> <a title="LOC"><font class="LOC">በካናዳ ካናናስኪስ ከተማ</font></a>" <a title="ORG"><font class="ORG">ለአፍሪካ ልማት አዲስ አጋርነት (ኔፓድ</font></a>)" በሚል መርህ በሚካሄደው የቡድን 8 አገሮች የመሪዎች ጉባኤ ላይ አምስቱ የፕሬስ ጠላቶች በመባል የሚታወቁት የአፍሪካ መሪዎች ተካፋይ እንዲሆኑ መጋበዛቸውን ሪፖርተር ስንፍሮንቲየርስ በጥብቅ አወገዘ።<br />
 ዋና ጽ/ ቤቱ ፓሪስ የሆነውና ለጋዜጠኞች መብት የሚሟገተው ይኸው ዓለም አቀፍ ድርጅት <a title="TIME"><font class="TIME">ሰኔ 17 ቀን 1994</font></a> ባሰራጨው ደብዳቤ የካሜሩን፣ የኢትዮጵያ፣ የጋቦን፣ የሩዋንዳና የቱኒዚያ መሪዎች የአገሮቻቸውን ጋዜጠኞች ሰብአዊ መብቶች በመግፈፍ ላደረሱት በደል ምንም ዓይነት ቅጣት ሳያጣልባቸው <a title="ORG"><font class="ORG">የኔፓድ</font></a> አባሎች እንዲሆኑ መደረጉ የቡድን 8 አባል አገሮችን ትዝብት ላይ የጣለ ድርጊት ብቻ ሳይሆን የእነርሱ ተባባሪ አድርጐ እንደሚያስፈርጅም መታወቅ አለበት ብሏል።<br />
 በቡድን 8 አገሮች ድጋፍ የተሰጠው <a title="ORG"><font class="ORG">ኔፓድ</font></a> ሰላም፣ ደህንነት፣ ዴሞክራሲ፣ መልካም አስተዳደር፣ የሰብአዊ መብቶች መከበርና የኢኮኖሚ ማኔጅመንትን ቀዳሚ አጀንዳው ማድረጉን ሪፖርተርስ ሳንፍሮንቲየርስ እንደሚደግፈው መግለጫው ጠቅሶ፣ ይህ ራዕይና በጐ ሀሳብ ግን ያለ ነፃ ፕሬስና ለፕሬስ ነፃነት ምሳሌ የሆኑ መንግሥታት በሌሉበት ሁኔታ ተግባራዊ ሊሆን እንደማይችል አስታውቋል።<br />
 የቡድን 8 አባል አገሮች ይህንን ከግንዛቤ በማስገባት የአገሮቻቸውን የፕሬስ ነፃነት በማፈንና ጋዜጠኞችን በማሰር አሳፋሪ ሪኮርድ ባላባቸው <a title="ORG"><font class="ORG">የኔፓድ</font></a> የአፍሪካ አቻዎቻቸው ላይ ግፊት በማድረግ ሀሳባቸውን የማስቀየር ተልዕኮ እንደተጣለባቸው መግለጫው ጠቅሶ፣ ይህን ሁኔታ ሳያስተካክሉ ከእነዚህ መሪዎች ጋር በአጋርነት ለመሥራት መሞከር በታሪክ ፊት አስጠያቂና አመኔታንም የሚያሳጣ ድርጊት መሆኑን መገንዘብ እንዳለባቸው አስምሮበታል።<br />
<br />
<br />
<br />
</XML>
