<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
ተቃዋሚ ፓርቲዎች አሁን ባለው የቦርዱ መዋቅር ቀጣዩን ምርጫ ማካሄድ እንደማይቻል አሳሰቡ<br />
 <a title="ORG"><font class="ORG">ብሄራዊ የምርጫ ቦርድ</font></a> ገለልተኛ አለመሆን አስመልክቶ ካለፉት ዓመታት ጀምሮ እየቀረበበት ላለው ተቃውሞ በመንግሥት በኩል ተሰሚነት ሳያገኝ እስካሁን የቆየ እንደመሆኑ <a title="TIME"><font class="TIME">የ1997 ዓ. ም</font></a> የምርጫ ሂደት አሁን ባለው የቦርዱ መዋቅር ሊካሄድ እንደማይችል የተቃዋሚ የፖለቲካ ድርጅቶች አመራርና የሕዝብ ተወካዮች ምክር ቤት አባላት አሳሰቡ።<br />
 የጦቢያ ዝግጅት ክፍል ላቀረበላቸው ጥያቄ ማሳሰቢያውን የሰጡት የተከበሩ <a title="TTL"><font class="TTL">ዶ/ ር</font></a> <a title="PER"><font class="PER">በየነ ጴጥሮስ</font></a> የሕዝብ ተወካዮች ም/ ቤት አባል፣ <a title="ORG"><font class="ORG">የአማራጭ ኃይሎች ም/ ቤትና</font></a> <a title="ORG"><font class="ORG">የደቡብ ኢትዮጵያ ሕዝቦች</font></a> ሊቀመንበር፣ የተከበሩ <a title="TTL"><font class="TTL">ሻለቃ</font></a> <a title="PER"><font class="PER">አድማሱ መላኩ</font></a> የሕዝብ ተወካዮች ም/ ቤት አባልና <a title="ORG"><font class="ORG">የመላ ኢትዮጵያ አንድነት ድርጅት (መኢአድ)</font></a> አባል፣ <a title="TTL"><font class="TTL">ወ/ ሮ</font></a> <a title="PER"><font class="PER">አልማዝ ሰይፉ</font></a> <a title="ORG"><font class="ORG">የኦሮሞ ብሔራዊ ኮንግረስ (አብኮ)</font></a> ጸሐፊና <a title="TTL"><font class="TTL">አቶ</font></a> <a title="PER"><font class="PER">ልደቱ አያሌው</font></a> <a title="ORG"><font class="ORG">የኢትዮጵያዊያን ዴሞክራሲያዊ ድርጅት (ኢዴፓ)</font></a> ጸሀፊ ናቸው።<br />
 ላስተያየት ሰጪዎቹ ቀጣዩ ምርጫና የምርጫና ብሔራዊ ቦርድን በተመለከተ ላቀረብንላቸው ጥያቄ በሰጡን መልስ <a title="TIME"><font class="TIME">በ1997</font></a> ይካሄዳል ተብሎ የሚጠበቀው ምርጫ አስተማማኝ በሆነ መልኩ ግብ ሊደርስ የሚችለው አመኔታ የሚጣልበት የምርጫ ቦርድ ወይም ምርጫ አስፈጻሚ ሲኖር ነው። ይህንን በተመለከተ ከመጀመሪያው ምርጫ አንስቶ <a title="ORG"><font class="ORG">ለኢህአዴግ</font></a> ሰራሽ ድርጅቶች በሚጠቅም መልኩ ሲንቀሳቀስ የቆየው የምርጫ ቦርድን በመቃወም በአዲስ መልክ መዋቀር እንዳለበት ሲያሳስቡ መቆየታቸውን አስታውቀዋል። ከአሁን በኋላም በዚህ ሁኔታ መቀጠል ስለሌለበት በመንግሥት በኩል ለጉዳዩ ትኩረት ተሰጥቶ የማስተካከል ርምጃ ሊወሰድ ይገባል ሲሉም አጥብቀው ጠይቀዋል።<br />
 ይህንን በማስመልከት የተከበሩ <a title="TTL"><font class="TTL">ዶ/ ር</font></a> <a title="PER"><font class="PER">በየነ ጴጥሮስ</font></a> እንደገለጡት የምርጫ አስፈጻሚው ሥርዓት ባለፉት ጊዜያት አባላቶቻቸውን ለከፍተኛ ሰቆቃ የዳረገ ሁኔታ ፈጥሮባቸዋል። ፓርቲያቸውን ለማስተዋወቅ ጥረት ያደረጉ በርካታ ወጣቶችም በደረሰባቸው ወከባ አንድ ሺህ የሚሆኑት ደቡብ አፍሪካ ውስጥ በስደት ላይ ይገኛሉ። እንዲሁም <a title="TIME"><font class="TIME">በ1992</font></a> እና <a title="TIME"><font class="TIME">በ1993</font></a> የድርጅቶቻቸውን ዓላማ ደግፈው ሲንቀሳቀሱና ቅስቀሳ ሲያደርጉ ከነበሩት ውስጥ የተወሰኑት የሚገኙበትን ሁኔታ መርምሮ የማውጣቱ ትግል በጋዜጠኛው ላይ የወደቀ ነው ብለዋል። በመሆኑም በዚሁ ሁኔታ ውስጥ አልፈው በሕይወት የተረፉ አባላቱን" ለምርጫ እንቀሳቀስ ተነሱ!" ለማለት ያለው የምርጫ ቦርድ አመኔታ የሚጣልበት ባለመሆኑ ባልተስተካከለ ሁኔታ ለምርጫ ሲባል ዘሎ የሚገባ ያበደ የለም በማለት በምሬት ተናግረዋል።<br />
 ባለፈው የጊዜ ሰሌዳ ምርጫው እንዲካሄድ ከተፈለገ አሁኑኑ ማነቆ የሆኑ የምርጫ ድንጋጌዎች እንደገና መታረም እንዳለባቸው፣ ቦርዱ በሁሉም ተቀባይነት ያለው ተቋም ሆኖ እንዲደራጅ ማድረግ፣ እንዲሁም ተወዳዳሪ ፓርቲዎቹ ተወካዮቻቸውን በተናጠልም ሆነ በቡድን ሊወከሉ ካልቻሉ ነፃ ነኝ ማለት ስለማይቻል በዚህ ላይ ለመደራደር ዝግጁ መሆናቸውን አስታውቀዋል። እንዲሁም የምርጫውን ሁኔታ የሚከታተሉ የውጭ ታዛቢዎች መገኘት እንዳለባቸው ሊታሰብበት ከሚገባው አንዱ መሆኑን ጠቁመዋል።<br />
 የተከበሩ <a title="TTL"><font class="TTL">ሻለቃ</font></a> <a title="PER"><font class="PER">አድማሱ መላኩ</font></a> በበኩላቸው በሰጡት አስተያየት ባለፉት ዓመታት ምርጫ ሳይሆን ቅርጫ ተካሂዷል ማለት እንደሚቀል ተናግረዋል። <a title="TIME"><font class="TIME">በ11 ዓመታት</font></a> ሚዛናዊ ምርጫ ያልተካሄደበት፣ ካድሬዎች ጣልቃ እየገቡ የተቃዋሚ ፓርቲ አባላትንና ወኪሎቻቸውን እያፈኑና እያስገደዱ እስከመሻር የደረሱበት ሁኔታ ጐልቶ የታየ እንደነበር አስታውቀዋል። <a title="ORG"><font class="ORG">ሕወሓት</font></a> ለራሱ ኅልውና ሲል ጠፍጥሮ የፈጠረው ምርጫ ቦርድ ከላይ ጀምሮ እስከ አስፈፃሚው የነበሩት ሰዎች <a title="ORG"><font class="ORG">የኢህአዴግ</font></a> አባላት መሆናቸው እየታወቀ ገለልተኛ ነው የሚለውን ስልት ውድቅ እንደሚያደርግ ገልጠዋል። በተለይ በምርጫ ሕጉ ላይ ባለሙያዎች አስተያየታቸውን የሚሰነዝሩ በመሆናቸው እንዲሻሻል፣ የምርጫ ቦርዱ መዋቅር እንደገና ተፈትሾ ነፃ መድረክ እንዲመቻች ትኩረት ሊሰጠው ይገባል ብለዋል። በአጠቃላይ ቦርዱ ችግሮችን መፍጠሩንና አድሎአዊ አሠራርን የሚከተል በመሆኑ እስካሁንም የምርጫ ሂደቶችን በወጉ አልተወጣም። ስለዚህም በአዲስ መልክ መዋቀር እንዳለበት አምናለሁ በማለት ገልጠዋል።<br />
 <a title="TTL"><font class="TTL">ወ/ ሮ</font></a> <a title="PER"><font class="PER">አልማዝ ሰይፉ</font></a> ደግሞ ምርጫ ቦርድ ከመንግሥት ተፅዕኖ ውጪ ነው ቢባልም በሀገሪቱ ያሉት 93 ሺህ የምርጫ አስፈጻሚዎች ባለፉት ምርጫዎች ምን ዓይነት አፍራሽ ሚና ሲጫወቱ እንደነበር ተናግረዋል። ከዚህ አንፃርም ቀጣዩን ምርጫ በነፃነትና በፍትሀዊነት ይካሄዳል የሚለውን ማታለያ ቃል እንደማይቀበሉት ገልጠዋል።<br />
 ስለዚህም <a title="TIME"><font class="TIME">በ1997</font></a> ለሚካሄደው ምርጫ አሁኑኑ ጥርጊያ መንገዱን በማስተካከል በኩል ከመንግሥት ብዙ እንደሚጠበቅ አሳስበው ለዚህም ሁሉም በሚያምንበት ሁኔታ በምርጫው ለመሳተፍ ለማካሄድ ፓርቲዎቹ በሚያምኑበት ሁኔታ ቦርዱ ሊዋቀር እንደሚገባው አስታውቀዋል። ካላቸው ተሞክሮ ቀጣዩ ምርጫ ያላፉትን ችግሮች እንደያዘ መቀጠል ስለሌለበት ቦርዱ ስነ ምግባር የሌላቸውና አመኔታ የማይጣልባቸው የተሰባሰቡበት መሆኑ ቀርቶ የዴሞክራሲያዊ አሠራርን በነፃ ሕሊና ሊተረጉሙ የሚችሉ ሊተኳቸው እንደሚገባም ምክራቸውን ለግሰዋል።<br />
 በመጨረሻም <a title="TTL"><font class="TTL">አቶ</font></a> <a title="PER"><font class="PER">ልደቱ አያሌው</font></a> እንደተናገሩት ምርጫው ትርጉም ያለው ነገር እንዲያመጣ ከተፈለገ መሻሻል ያለባቸው ነገሮች አሁኑኑ መሰራት አለባቸው ለዚህም ፓርቲያቸው እንደሚያምንበት መሻሻል እንዳለባቸው የሚጠቆሙ ነጥቦች ላይ ትኩረት ሰጥቶ አሁኑኑ መንቀሳቀስ እንደሚገባ አስታውቀዋል። ለዚህም ፓርቲው ባሉት ነጥቦች ላይ የበኩሉን ጥናት በማድረግ፤ 1. የምርጫ ቦርዱ ለገዢው ፓርቲ ጥቅም በሚያመች ብቻ የተቋቋመ በመሆኑ ነፃና ፍትሀዊ ምርጫ እንዲካሄድ አያደርግም። እንዲሁም ከታች እስከ ላይ ያለው የቦርዱ መዋቅር በገዢው ፓርቲ አባላት የተሞላ በመሆኑ ከሁሉም የተውጣጣ ኃይል የሚሰባሰብበት አዲስ የምርጫ ቦርድ እንዲቋቋም፤ 2. የምርጫ ሕጉ ችግር ስላለበት ለዚህም አማራጭ ሕግ በሃገራችን ተጨባጭ ሁኔታ ላይ ተመስርቶ ማዘጋጀቱን ይህም ያስፈለገበት ምክንያት አሁን እየተሠራ ያለው የአብላጫ ድምጽ በሀገራችን ሁኔታ ስለማይሰራ በተመጣጣኝ ውክልና ምርጫ ስርዓት እንዲተካ ለማድረግ፤<br />
 3. ለተቃዋሚ ፓርቲዎች የገንዘብ ድጋፍ መንግሥት እንዲሰጣቸው፤<br />
 4. አለም አቀፍ ታዛቢዎች ከመጀመሪያው የምርጫ ሂደት ጀምሮ እንዲከታተሉ እንዲደረግ፣ 5. የመንግሥት መገናኛ ብዙሃን በእኩልነት ለሁሉም አገልግሎት እንዲሰጥ፣ የሚሉትን አምስት ነጥቦች የውጭው ማኅበረሰብ እንዲያተኩርበት መበተኑንና ፓርቲው በሚያካሂዳቸው ስብሰባዎች ላይም ሕዝቡ እንዲወያይበትና የበኩሉን ትግል እንዲያደርግ ቅስቀሳ እየተካሄደ መሆኑን ተናግረዋል። በመጨረሻም የምርጫ ቦርድን ነፃ ያልሆነ አሰራር አስመልክቶ አሁን እንደሚታየው መንግሥት <a title="TTL"><font class="TTL">አቶ</font></a> <a title="PER"><font class="PER">አሰፋን</font></a> መስዋዕት በማድረግ ለውጥ አመጣሁ ቢል ተቀባይነት እንደማኖረው አስታውቀዋል።<br />
<br />
<br />
<br />
</XML>
