<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="ORG"><font class="ORG">መኢአድና</font></a> <a title="ORG"><font class="ORG">ኢዴአፓ</font></a> ላለመስማማት ተስማምተው ተለያዩ<br />
 የኢትዮጵያ ሕዝብ <a title="ORG"><font class="ORG">የወያኔ/ ኢሕአዴግን</font></a> አምባገነናዊ አገዛዝ ለማስወገድና ዴሞክራሲያዊ ሥርዓት ለማስፈን ለሚያደርገው ሰላማዊ ትግል ስትራቴጂያዊ ጠቀሜታ እንዳለው ታምኖበት ወደ ውህደት አምርቶ የነበረው <a title="ORG"><font class="ORG">የመላው ኢትዮጵያ አንድነት ድርጅት</font></a> (መኢአድ) እና <a title="ORG"><font class="ORG">የኢትዮጵያ ዴሞክራሲያዊ አንድነት ፓርቲ</font></a> (ኢዴአፓ) የውህደት ሂደት ተቋረጠ።<br />
 በሁለቱ ፓርቲዎች ዓላማና ፕሮግራም መካከል ያለው ልዩነት ይህን ያህል የጐላ ያለመሆኑን በመረዳት ያላቸውን የሰው ኃይልና ውሱን የገንዘብ አቅም አቀናጅተው አንድ ጠናካራ ፓርቲ ለመመስረት የውህደት አመቻች ኮሚቴ ያቋቋሙ ቢሆንም አንዱ በሌላው ላይ በሚያቀርቧቸው ሰበብ አስባቦች ሂደቱ በአሳዛኝ ሁኔታ ሊቋረጥ መቻሉን በየፊናቸው ባወጡአቸው መግለጫዎች አስታውቀዋል።<br />
 <a title="ORG"><font class="ORG">መኢአድ</font></a> <a title="TIME"><font class="TIME">የካቲት 4 ቀን 1996 ዓ. ም</font></a> በቁጥር መደ/ 6/ 164/ 96 ባወጣው መግለጫ በኢትዮጵያ አንድነትና ዴሞክራሲያዊ ሥርዓት ግንባታ ላይ አዎንታዊ አመለካከት ካላቸው ወገኖች ጋር አንድነት ፈጥሮ መንቀሳቀስ የፓርቲው ፅኑ እምነት መሆኑን ጠቅሶ ከዚህ መሰረታዊ እምነት በመነሳትም <a title="ORG"><font class="ORG">ከኢትዮጵያ ዴሞክራሲያዊ አንድነት ፓርቲ</font></a> (ኢዴአፓ) ጋር ለውህደት ከሚያበቃ ድርድር ውስጥ መግባቱን አስታውሷል።<br />
 ሆኖም ግን የውህደት መግባቢያ ሰነድ ፊርማ ሲደረግ <a title="TIME"><font class="TIME">በዘጠና ቀናት</font></a> ውስጥ እንዲጠናቀቅ በተቀመጠው የጊዜ ገደብ መሠረት እንዳይጠናቀቅ <a title="ORG"><font class="ORG">በኢዴአፓ</font></a> በኩል አንዳንድ ጐታች ሁኔታዎች መፈጠራቸውን ገልጿል። ለአብነት ያህል ብሎ ያስቀመጣቸው ነጥቦች አሉት።<br />
 በውህደት አመቻች ኮሚቴው እልባት ሊያገኙ ባልቻሉና በከፍተኛ አመራር አካላት ደረጃ ውሳኔ ሊሰጥባቸው በሚገቡ ጉዳዮች ላይ <a title="ORG"><font class="ORG">ከኢዴአፓ</font></a> ጋር ተገናኝቶ ለመነጋገር ሙከራ አድርጐ፣ <a title="ORG"><font class="ORG">በኢዴአፓ</font></a> በኩል የቀረቡት ጥያቄዎች በፈለጉት መንገድ ምላሽ ቢያገኙም እንደገና አቋማቸውን በመቀያየር <a title="ORG"><font class="ORG">መኢአድን</font></a> ግራ ሲያጋቡ መቆየታቸውን ገልጿል።<br />
 ሁለቱ ፓርቲዎች በከፍተኛ የአመራር ደረጃ ከተነጋገሩባቸው ጉዳዮች መካከል (1) የአመራር አካላት ጥምረት (2) የውህዱ ፓርቲ ሥያሜ ዋናዎቹ መሆናቸውን የጠቀሰው መኢአድ የአመራር አካላት ጥምረትን በሚመለከት <a title="ORG"><font class="ORG">ኢዴአፓ</font></a> ካለው ልምድ በመነሳት ሀሳብ እንዲያካፍል ተጠይቆ ፈቃደኛ ሳይሆን በመቅረቱ <a title="ORG"><font class="ORG">መኢአድ</font></a> ጥምረቱ ሁለቱ ፓርቲዎች ባላቸው የአባላት ቁጥር መጠን እንዲሆን ሀሳብ አቅርቦ እንደነበር አስታውቋል።<br />
 ይህ በአባላት ቁጥር መጠን የመጣመር ጥያቄ <a title="ORG"><font class="ORG">ኢዴአፓ</font></a> ውህደቱን እንዲሸሽ በማድረጉ <a title="ORG"><font class="ORG">የመኢአድ</font></a> አመራር በጉዳዩ ላይ በጥልቀት በመምከር <a title="ORG"><font class="ORG">የኢዴአፓን</font></a> አቋም የሚያለዝብና ውህደቱ እውን እንዲሆን ደብዳቤ በመጻፍ በግለሰብ ደረጃም ሳይቀር ከፍተኛ ጥረት ማድረጉን ገልጿል።<br />
 አያይዞም የተቋረጠው የውህደት ድርድር እንደገና ሲጀመር የአመራር አካላት ጥምረቱ ሁለቱም ፓርቲዎች ባላቸው የአባላት ቁጥር መጠን እንዲሆን ያቀረበውን ሀሳብ በማሻሻል የሁለቱ ፓርቲዎች ማዕከላዊ ምክር ቤቶች እንዳሉ እንዲዋሀዱ ሀሳብ ማቅረቡን አስረድቷል።<br />
 <a title="ORG"><font class="ORG">የኢዴአፓ</font></a> ማዕከላዊ ም/ ቤት አባላት ቁጥር 23 መሆኑ እንደሚታወቅ የገለጸው <a title="ORG"><font class="ORG">መኢአድ</font></a> <a title="TIME"><font class="TIME">የካቲት 1 ቅነ 1996 ዓ. ም</font></a> በከፍተኛ የአመራር አካላት ደረጃ በተደረገው ስብሰባ የም/ ቤቱን አባላት ቁጥር ወደ 49 አሳድገው በማቅረባቸው በዚህ ተለዋዋጭ አቋማቸውና ጠቅላላ ሁኔታቸው ግራ መጋባቱን አስታውቋል።<br />
 <a title="ORG"><font class="ORG">በመኢአድ</font></a> በኩል በሥራ አስፈፃሚ ደረጃ የሚደረገው ድልድል በቁጥር መሆኑ ቀርቶ የፕሬዚዳንትነቱም ቦታ ሳይቀር በችሎታ እንዲሆን የቀረበው ሀሳብ <a title="ORG"><font class="ORG">በኢዴአፓ</font></a> ተቀባይነት ማጣቱን ጠቁሞ የፓርቲው አመራር <a title="ORG"><font class="ORG">መኢአድና</font></a> <a title="ORG"><font class="ORG">ኢዴአፓ</font></a> የሚለው ልዩነት ወደጐን ተትቶ ውህዱን ፓርቲ ታሳቢ ያደረገ ጥምረት እንዲፈጠር ያለውን ቀናኢነት ማሳየቱን አብራርቷል።<br />
 <a title="ORG"><font class="ORG">በመኢአድ</font></a> በኩል ውህዱ ፓርቲ ብቃት ባላቸው ጠንካራ ሰዎች እንዲመራ ያለውን ፍላጐት ሲያሳይ <a title="ORG"><font class="ORG">ኢዴአፓ</font></a> ግን ለኮታ ጥያቄ ቅድሚያ በመስጠት ውህዱ ፓርቲ ከሚኖረው 17 የሥራ አስፈፃሚ አባላት ቦታ ስምንት <a title="ORG"><font class="ORG">ለኢዴአፓ</font></a>፣ ስምንቱ ደግሞ <a title="ORG"><font class="ORG">ለመኢአድ</font></a> ተሰጥቶ በቀሪው አንድ ቦታ ላይ እንደራደር የሚል አቋም መያዙን አመልክቷል።<br />
 ስያሜን በሚመለከት" <a title="ORG"><font class="ORG">መኢአድ</font></a>" የሚለው ስያሜ በአሁኑ ሰዓት ብዙ ሰዎች እየሞቱበት፣ እየታሰሩበት፣ እየተንገላቱበትና ብዙ መስዋዕትነት ኢየተከፈለበት ያለ፣ በብዙ መቶ ሺ አባላትና በብዙ ሚሊዮን ደጋፊዎች አዕምሮ ውስጥ የገባ በመሆኑና እንዲሁም ስያሜው መላው የኢትዮጵያን ሕዝብ የሚያካትት በመሆኑ ለውህዱ ፓርቲ መጠሪያ ቢሆን በማለት ላቀረበው ሃሳብ <a title="ORG"><font class="ORG">ኢዴአፓ</font></a>" መላው" የሚለው ቃል" ጮምፎርት (ምቾት) አይሰጠንም" በማለቱ ለውህደቱ ካለው ጽኑ ፍላጐት አንፃር" መላው" የሚለው ገላጭ ቃል ለመተው መስማማቱን ቢገልጽም <a title="ORG"><font class="ORG">ኢዴአፓ</font></a> በዚህም አለመርካቱን አስታውቋል።<br />
 <a title="ORG"><font class="ORG">መኢአድ</font></a> በአመራር አካላት ጥምረትና በስያሜ ላይ <a title="ORG"><font class="ORG">የኢዴአፓን</font></a> ፍላጐት ለማርካት ጥረት ቢያደርግም <a title="ORG"><font class="ORG">ኢዴአፓ</font></a> በተገላቢጦሹ ከዚህ በፊት የውህደት አመቻች ኮሚቴው በዝርዝር ተነጋግሮ የተስማማበትን የውህዱን ፓርቲ መዋቅር እንደገና ጥያቄ ውስጥ በማስገባት ውህደቱ የሚደናቀፍበትን መንገድ ሲፈልግ መታዘቡን አትቷል።<br />
 ሁለቱ ፓርቲዎች ቀደም ሲል በዝርዝር ተነጋግረው በደረሱበት ስምምነት መሰረት የውህዱ ፓርቲ አወቃቀር በአምስት ቀጣናዎች እንዲከፋፈል የተደረገው የተማከለ አሠራርን ለማስቀረትና ሥልጣንን በቀጣና ደረጃ አከፋፍሎ መላውን የኢትዮጵያ ሕዝብ በማንቀሳቀስ ረገድ ውጤታማ ሥራ ለመሥራት እንደሆነ ያስታወቀው <a title="ORG"><font class="ORG">መኢአድ</font></a> ይህንንም አምኖ የተቀበለው <a title="ORG"><font class="ORG">ኢዴአፓ</font></a> ለምን ሥልጣን በማዕከል ደረጃ ተሰብስቦ እንዲያዝ እንደፈለገ ያልገባው መሆኑን አስረድቷል።<br />
 ሌላውና ለምን ልትተውት እንዳልፈለጋችሁ ያልገባን ደግሞ በፌዴራል አወቃቀር መስፈርት ላይ <a title="ORG"><font class="ORG">ኢዴአፓ</font></a> የያዘው አቋም ነው የሚለው <a title="ORG"><font class="ORG">መኢአድ</font></a> <a title="ORG"><font class="ORG">ወያኔ/ ኢሕአደግ</font></a> ያመጣብን በቋንቋ እና በጐሣ ላይ የተመሰረተ የፌዴራል አወቃቀር አዲስ ፍልስፍና ሕዝባችን አንድ ዓይነት አገራዊ ግብና ራዕይ እንዳይኖረው ያደረገ፣ የሀገራችንን አንድነት አደጋ ላይ የጣለ በመሆኑ አጥብቆ እንደሚታገለው ገልጿል።<br />
 <a title="ORG"><font class="ORG">ኢዴአፓ</font></a>" ወያኔን የመታገያ አጀንዳ ለማሳጣት ነው" ሲል ያቀረበውን ምክንያት ነገ ደግሞ" የመገንጠል መብትን" መደገፍ ግድ ሊሆንብን በማለት ሀሳቡን አጣጥሎታል።<br />
 እኛ የውህደቱን ዕውን መሆን በተስፋ ስንጠብቅ እናንተ ውህደቱን ወደ ጐን በመተው የምርጫ ግብረ ኃይል በማቋቋም <a title="TIME"><font class="TIME">ለ1997 ዓ. ም</font></a> ምርጫ ራሳችሁን እያዘጋጃችሁ ነው ያለው <a title="ORG"><font class="ORG">መኢአድ</font></a> ከእንግዲህ ለማይሳካ ውህደት የሚያጠፋው ጊዜ ያለመኖሩን በማመልከት ከውህደት በመለስ ባሉ ማናቸውም ዓይነት መንገዶች ተባብሮ ለመሥራት ፍላጐቱና ዝግጁነቱ ያለው መሆኑን በአጽንኦት ገልጿል።<br />
 <a title="ORG"><font class="ORG">የኢትዮጵያ ዴሞክራሲያዊ አንድነት ፓርቲ</font></a> (ኢዴአፓ) <a title="TIME"><font class="TIME">የካቲት 9 ቀን 1996 ዓ. ም</font></a> በቁጥር ኢዴአፓ 909/ 96" <a title="ORG"><font class="ORG">የመኢአድ</font></a> አመራሮች ዓላማ በውህደት ስም <a title="ORG"><font class="ORG">ኢዴአፓን</font></a> ማክሰም ነበር" በሚል ርዕስ የሁለቱን ፓርቲዎች የውህደት ጥረት መቋረጥ አስመልክቶ ባወጣው መግለጫ የድርድሩ ሂደት ከአሁን ቀደም <a title="ORG"><font class="ORG">በመኢአድ</font></a> በኩል ለሁለት ጊዜ ተቋርጦ የነበረ ቢሆንም <a title="ORG"><font class="ORG">ኢዴአፓ</font></a> ውህደቱ እንዲሳካ በነበረው ጽኑ አቋም በሦስተኛ ወገኖች ግፊት ጭምር ሂደቱ እንደገና እንዲቀጥል ሲያደርግ ቢቆይም አሁን ግን ሂደቱ ለሦስተኛ ጊዜ <a title="ORG"><font class="ORG">በመኢአድ</font></a> በኩል መቋረጡን አስረድቷል።<br />
 ውህደቱ ቢሳካም ባይስካም የሂደቱን የመጨረሻ ውጤት ሕዝቡን ግራ በማያጋባና የወደፊት ግንኙነታቸውን በማያሻክር መልኩ ሁለቱ ፓርቲዎች በጋራ መድረክ ለሕዝብ እንደሚገልጹ ቀደም ሲል የገቡትን ስምምነት በመጣስ ስለሂደቱ መቋረጥ <a title="ORG"><font class="ORG">መኢአድ</font></a> ተሽቀዳድሞ የተናጠል ይፋዊ መግለጫ ማውጣቱ ቀድሞ በመናገር ሐቀኛ መምሰል ይቻላል በሚል ግምት እንደሆነ በመግለጽ በከሀዲነት ወንጅሎታል።<br />
 የተቋቋመው የውህደት አመቻች ኮሚቴ በአንድ ወር ጊዜ ውስጥ በፓርቲዎቹ የፖለቲካ ፕሮግራሞችና የመተዳደሪያ ደንቦች ዙሪያ ድርድሩን አካሂዶ ማጠናቀቁን የጠቀሰው <a title="ORG"><font class="ORG">ኢዴአፓ</font></a> የኮሚቴው ቀጣይ ሥራ የፓርቲዎቹን የአባላት ብዛት፣ የጽ/ ቤቶች ብዛት፣ የፋይናንስ ስቴትመንትና የንብረት ዝርዝር መረጃ መለዋወጥ ስለነበር በኢዴአፓ በኩል ተሟልተው ሲቀርቡ <a title="ORG"><font class="ORG">መኢአድ</font></a> የአባላትንና የቢሮዎችን ብዛት እንጂ የፋይናንስ ስቴትመንትንና ንብረትን የሚመለከት መረጃ ለመለዋወጥ ፈቃደኛ ሳይሆን መቅረቱን ገልጿል። በዚህ ምክንያት በፓርቲ ሥያሜ ላይ የበላይ አመራሩ ለመደራደር ይዞት የነበረው ቀጠሮ መሰረዙን አያይዞ አስታውቋል።<br />
 በወቅቱ ለበላይ አመራሩ ለድርድር ከቀረቡት ልዩነቶች መካከል ዋናዎቹ የውህዱን ፓርቲ መጠሪያ ስያሜና የአመራር አባላትን ስብጥር የሚመለከቱ እንደነበሩ የጠቀሰው <a title="ORG"><font class="ORG">ኢዴአፓ</font></a> የፓርቲ መጠሪያን በተመለከተ ከተቻለ <a title="ORG"><font class="ORG">ኢዴአፓ</font></a>" የሚለው ስያሜ የውህዱ ፓርቲ መጠሪያ ሆኖ እንዲቀጥል ካልተፈለገም ሁለቱንም ፓርቲዎች የሚያግባባ አዲስ ስም እንዲመረጥ ሀሳብ ሲያቀርብ <a title="ORG"><font class="ORG">መኢአድ</font></a> የውህዱ ፓርቲ ሥያሜ" <a title="ORG"><font class="ORG">መኢአድ</font></a>" የሚለው ስያሜ መሆን አለበት እንጂ ሌላ አልቀበልም የሚል ሃሳብ ማቅረቡን ገልጿል።<br />
 <a title="ORG"><font class="ORG">ኢዴአፓ</font></a>" <a title="ORG"><font class="ORG">መኢአድ</font></a> የሚለው ስያሜ ለመቀበል ያልፈለገው ኢትዮጵያ የሚል የተሟላ ቃል እስካለ ድረስ" መላው" የሚል ቃል መጨመሩ ድግግሞሽና ትርጉም የለሽ በመሆኑ፣" መላው አማራ" ከሚለው ጋር ተቀራራቢ ስሜትና አሻሚነት ስለሚፈጥር፣ መሰረታዊ ዓላማችንን የሚገልጽ" ዴሞክራሲ" የሚል ቃል ስለሌለው" ድርጅት" ከሚለው ቃል ይልቅ" ፓርቲ" የሚለውን ቃል መጠቀም የተሻለ ስለሚሆን በሚል እንደሆነ ተገልጿል።<br />
 የአመራር አባላት ስብጥር በተመለከተ ኢዴአፓ እስከሚቀጥለው የውህዱ ፓርቲ ጉባኤ ድረስ የውህዱ ፓርቲ አመራር በእኩልነት መንፈስ ከሁለቱም ፓርቲዎች የሚውጣጡ ሆኖ የኃላፊነቱ ድልድል ግን የአመራር ብቃትን፣ ፆታን፣ የብሔረሰብ ተዋጽኦንና ኃይማኖትን በተቻለ መጠን ግንዛቤ ውስጥ ባስገባ እንዲሆን የሚል የመደራደሪያ ሃሳብ ያቀረበ መሆኑን አውስቶ <a title="ORG"><font class="ORG">በመኢአድ</font></a> በኩል ደግሞ የአመራር ድልድል ውህዱ ፓርቲ ከሚኖሩት 17 የሥራ አስፈፃሚ ኮሚቴ አባላት ውስጥ <a title="ORG"><font class="ORG">የመኢአድ</font></a> ድርሻ 15 <a title="ORG"><font class="ORG">የኢዴአፓ</font></a> ድርሻ ደግሞ 2 ብቻ መሆን አለበት የሚል የመደራደሪያ ሀሳብ ማቅረቡን አመልክቷል። ሁለቱም ፓርቲዎች በዚህ ሁኔታ ላይ እያሉ <a title="ORG"><font class="ORG">መኢአድ</font></a> እሱ በሚፈልገው መልኩ ውህደቱ ካልተፈፀመ በስተቀር ድርድሩን ያቋረጠ መሆኑን የሚገልጽ ምሥጢራዊ ደብዳቤ አሜሪካን አገር ለሚኖሩና ውህደቱ እንዲሳካ ለሚፈልጉ የጋራ ደጋፊዎቻቸው ልኮ በእነሱ በኩል መልዕክቱ <a title="ORG"><font class="ORG">ለኢዴአፓ</font></a> እንዲደርስ መደረጉን አስታውቋል።<br />
 <a title="TTL"><font class="TTL">በአቶ</font></a> <a title="PER"><font class="PER">ኃይሉ ሻውል</font></a> እጅ ጽሑፍ ተጽፎና ተፈርሞ በተላከው ደብዳቤ ውስጥ ያለምንም ድርድር በ5 ቀናት ውስጥ <a title="ORG"><font class="ORG">ኢዴአፓ</font></a> እንዲቀበላቸው ከተዘረዘሩት ነጥቦች መካከል፤ 1.በውህዱ ፓርቲ ውስጥ በየትኛውም የመዋቅር ዘርፍ <a title="ORG"><font class="ORG">የኢዴአፓ</font></a> ድርሻ 1/ 3ኛ ብቻ እንዲሆን<br />
 2. የውህዱ ፓርቲ ፕሬዚዳንትና ዋና ጸሐፊ <a title="ORG"><font class="ORG">የመኢአድ</font></a> ፕሬዚዳንትና ዋና ጸሀፊ እንዲሆኑ<br />
 3. ከ17ቱ የሥራ አስፈጻሚ ኮሚቴ ቦታዎች ውስጥ <a title="ORG"><font class="ORG">ለኢዴአፓ</font></a> አራት ቦታዎች ብቻ እንዲሰጡት<br />
 4.የውህዱ ፓርቲ የቀጠና ፕሬዚዳንቶች ተጠሪነታቸው በቀጥታ ለፕሬዚዳንቱ እንዲሆን<br />
 5." <a title="ORG"><font class="ORG">መኢአድ</font></a>" የሚለው ስም መቀየሩ ተገቢ ባይሆንም ለውህደቱ ፓርቲ ስም" መላው" የሚለው ቃል ብቻ ተቀንሶ የኢትዮጵያ አንድነት ድርጅት ወይም" ኢአድ" እንዲባል<br />
 6.ቀደም ሲል ባደረግነው ድርድር በምንከተለው የፌዴራል አደረጃጀት እንደ አስፈላጊነቱ ቋንቋ ከሌሎች አምስት ዋና ዋና መመዘኛዎች ውስጥ አንዱ እንዲሆንና የኢኮኖሚ አቅማችን ሲፈቀድና አስፈላጊ ሆኖ ሲገኝም ከአንድ በላይ የሥራ ቋንቋ መጠቀም ጠቃሚ እንደሆነ የደረስንበትን ስምምነት መኢአድ እንደማይቀበለው<br />
 7.በተመሳሳይ ሁኔታ ቀደም ሲል የፕርግራማችን አካል እንዲሆን የተስማማንበትን የብሔራዊ እርቀ ሰላም አጀንዳ አስፈላጊነት <a title="ORG"><font class="ORG">መኢአድ</font></a> የማይቀበለው መሆኑን የሚገልጽና እነዚህን ቅድመ ሁኔታዎች <a title="ORG"><font class="ORG">ኢዴአፓ</font></a> በአምስት ቀናት ውስጥ ካልተቀበላቸው ድርድሩ <a title="ORG"><font class="ORG">በመኢአድ</font></a> በኩል የተቋረጠ መሆኑን የሚያሳውቅ ነው በማለት <a title="ORG"><font class="ORG">ኢዴአፓ</font></a> የደብዳቤውን ፎቶ ኮፒ ከመግለጫው ጋር ለሚመለከታቸው ሁሉ አድርሷል።<br />
 <a title="ORG"><font class="ORG">ኢዴአፓ</font></a> የዚህ ደብዳቤ መንፈስ ድርድሩ እንደማይሳካ በበቂ ሁኔታ ያመላከተው ቢሆንም ድርድሩ እንዲቀጥል በልመና ጭምር ጠይቆ እንዳልሆነለት አመልክቶ በአጠቅላይ ቀድሞውንም ቢሆን <a title="ORG"><font class="ORG">የመኢአድ</font></a> አመራሮች ዓላማና ስውር ሴራ ለትግሉ መጠናከር የሚበጅ እውነተኛ ውህደት ለመፍጠር ሳይሆን በውህደት ስም <a title="ORG"><font class="ORG">የኢዴአፓን</font></a> ሕልውናና በፓርቲውም ውስጥ ያሉ ጠቃሚ የትግል እሴቶችን ለማጥፋት እንደነበር በውል ለመረዳት የቻልንበት መሆኑን አብራርቷል።<br />
 በእኛ እምነት ሕዝቡ ሃቁን በውል ተረድቶ ጥፋተኛ ሆኖ የተገኘውን ማውገዝና ከዚያም በላይ ድጋፉን በማንሳት በሕዝብ ትግል ስም የሚፈፀመውን ደባ ማስቆም አለበት የሚለው <a title="ORG"><font class="ORG">ኢዴአፓ</font></a> በጥቅል" ተቃዋሚዎች" በሚል ፍርጃ አጥፊውን ከአልሚው ሳይለይ በጅምላ የሚቀርብ ወቀሳ ትግሉን የበለጠ የሚያዳክም እንጂ ለትግል መጠናከር የሚበጅ ፈይዳ እንደማይሆን አስምሮበታል።<br />
 <a title="ORG"><font class="ORG">የመኢአድ</font></a> አመራር ምን ያህል አምባገነናዊ አሠራር እንደሚከተል የድርጅቱ ፕሬዚዳንት <a title="TTL"><font class="TTL">አቶ</font></a> <a title="ORG"><font class="ORG">ኃይሉ ሻውል</font></a> በምሥጢር የጻፉት ደብዳቤ በግልጽ ይመሰክራል ያለው <a title="ORG"><font class="ORG">ኢዴአፓ</font></a> ይህም ለወደፊት <a title="ORG"><font class="ORG">የመኢአድ</font></a> ሕልውና እጅግ አደገኛ በመሆኑ በፕሬዚዳንቱ በኩል የተጻፈው ይህ ምስጢራዊ ደብዳቤ የድርጅቱ አቋም ከሆነ ድርጅቱ ይፋዊ የእርምት እርምጃ ሊወስድ እንደሚገባ አሳስቧል። በመጨረሻም <a title="ORG"><font class="ORG">በኢዴአፓ</font></a> በኩል ውህደቱ የማይፈለገው በጥቂት <a title="ORG"><font class="ORG">የመኢአድ</font></a> አመራሮች እንጂ እንደ ድርጅት በብዙኃኑ <a title="ORG"><font class="ORG">የመኢአድ</font></a> አባላት ነው ብሎ ስለማያምን የሁለቱ ፓርቲዎች መዋሃድ <a title="TIME"><font class="TIME">ለ1997 ዓ. ም</font></a> ምርጫ ውጤታማነት እጅግ ጠቃሚና ውሳኝ ስለሆነ ካስፈለገ ሦስተኛ ወገን ተጨምሮበት የውህደቱ ሂደት እንዲቀጥል አሁንም ቢሆን ፍላጐቱ ያለው መሆኑን አረጋግጧል።<br />
<br />
<br />
<br />
</XML>
