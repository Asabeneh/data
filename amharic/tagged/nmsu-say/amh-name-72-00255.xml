<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
የመኖሪያ ቤት ሽያጭ ታክስ ሙሉ ለሙሉ መነሳቱ ተገለጸ<br />
 የአዲስ አበባ ከተማ መስተዳድር የሥራና ከተማ ልማት ቢሮ ካለፈው <a title="TIME"><font class="TIME">ሐምሌ 1 ቀን 1994 ዓ. ም</font></a> ጀምሮ ከካፒታል ዕድገት የሚገኝ የግብር ጥቅም (ጫፒታል ጋኢን ታሽ) መነሳቱን ሲገልጽ የመኖሪያ ቤት ሽያጭ ግብርም ሙሉ በሙሉ መነሳቱን አስታወቀ።<br />
 የቢሮው የቤቶች ጉዳይ መምሪያ ኃላፊ በተለይ ለአዲስ ልሣን ሪፖርተር እንደገለጹት ከቢሮው አሠራር ጋር የተያያዘው የካፒታል ጌይን ታክስ አንድ ሰው ቤት ሲሸጥ ቤቱን ለመሥራት ባወጣው ወጪና ሲሸጠው በሚያገኘው የገቢ ልዩነት ላይ ለመንግሥት 30 በመቶ ግብር እንዲከፍል ይደረግ ነበር።<br />
 በመሆኑም በተወካዮች ም/ ቤት ተወስኖ ከገቢዎች ሚኒስቴር በተላለፈው መመሪያ መሠረት ይኸው ግብር ካለፈው <a title="TIME"><font class="TIME">ሐምሌ 1 ቀን 1994 ዓ. ም</font></a> ጀምሮ ለመኖሪያ ቤት ሙሉ ለሙሉ እንዲነሳ የተወሰነ ሲሆን በድርጅት በተያዘ ይዞታ ላይ ደግሞ ወደ 15 በመቶ እንዲቀነስ መደረጉን ኃላፊው ገልፀዋል።<br />
 ይኸው ከካፒታል ዕድገት የሚገኝ የግብር ጥቅም (ካፒታል ጌይን ታክስ) አዋጅ <a title="TIME"><font class="TIME">ከጥቅምት ወር 1987 ዓ. ም</font></a> ጀምሮ እስከ <a title="TIME"><font class="TIME">ሰኔ 3 ቀን 1994ዓ. ም</font></a> ድረስ ሲሠራበት እንደነበር አውስተዋል።<br />
 ግብሩ የተነሣበት ምክንያት ምንድነው? ይህ በመሆኑ በመንግሥት ገቢ ላይ ተፅዕኖ አያሳድርም ወይ? ተብለው ለተጠየቁት ጥያቄ ኃላፊው የሕዝቡን የመክፈል አቅም ግምት ውስጥ በማስገባትና በግብሩ ምክንያት ሰው ቤት ለመሸጥና ለመግዛት የነበረውን እንቅስቃሴ ለማጠናከር ሊሆን እንደሚችል ገልጸው ግብሩ መነሳቱ ሰው እንደልብ ቤት ለመሸጥና ለመግዛት፣ ለባንኮችም ገቢ ማደግ ከፍተኛ ጠቀሜታ ይኖረዋል የሚል ግምት እንዳላቸው አብራርተዋል።<br />
<br />
<br />
<br />
</XML>
