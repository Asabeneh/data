<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
8 ሚሊዮን ሕዝብ የዕለት ጉርስ ይፈልጋል<br />
 በዝናብ እጥረት ምክንያት አምና በኢትዮጵያ ተከስቶ ለነበረው ረሃብ ዓለም አቀፉ ህብረተሰብ የሰጠው ምላሽ አናሳ በመሆኑ ዘንድሮም 8 ሚልዮን የሚሆን ሕዝብ ለከፍተኛ ችግር እንደሚጋለጥ <a title="TTL"><font class="TTL">ጠቅላይ ሚኒስትር</font></a> <a title="PER"><font class="PER">መለስ ዜናዊ</font></a> አስታወቁ።<br />
 ጠቅላይ ሚኒስትሩ <a title="ORG"><font class="ORG">ከእንግሊዝ ዜና ማሰራጫ (ቢቢሲ</font></a>) ጋር ባደረጉት ቃለ ምልልስ ምዕራባውያን አገሮች ረሃቡን ለመታደግ የገቡት ቃል ከችግሩ ስፋት አኳያ በቂ እንደማይሆን ጠቅሰው በአፋጣኝ እርዳታቸውን አሳድገው እጃቸውን ካልዘረጉ <a title="TIME"><font class="TIME">እ. ኤ. አ ከ1984- 1985</font></a> ተከስቶ በነበረው አስከፊ ረሃብ ያለቀውን ያህል 800.000 ሕዝብ ዳግመኛ ሊጠቃ እንደሚችል አስጠንቅቀዋል። ለጋሽ አገሮች በተለይም የአውሮፓ ህብረትና የአውሮፓ ሃገሮች እስካሁን ካደረጉት ጥረት የተሻለ ርዳታ መስጠት እንደሚገባቸው ጠቅላይ ሚኒስትሩ አሳስበዋል።<br />
 በተለይ በደቡባዊ ምሥራቅ የሀገሪቱ ክፍሎች ለሶስት ተከታታይ ዓመታት ዝናብ ባለመጣሉ በተፈጠረው የምርት መቀነስ 12.4 ሚልዮን የሚሆን ሕዝብ ለምግብ ተረጂነት መጋለጡን ያስታወሱት <a title="TTL"><font class="TTL">አቶ</font></a> <a title="PER"><font class="PER">መለስ</font></a> የእርዳታን እህልን ወደጦርነት ቀጠና ያዞራሉ የሚል ስጋት ያላቸው ወገኖች ካሉ ይህ ነገር ዳግመኛ እንደማይከሰት ልናረጋግጥላቸው እንወዳለን ብለዋል። የጠቅላይ ሚኒስትሩ አስተያየት የመጣው <a title="ORG"><font class="ORG">የተባበሩት መንግሥታት</font></a> በአፍሪካ ቀንድ አሳሳቢ የረሀብ አደጋ እንደሚከሰት ማስጠንቀቂያ ከሰጠ ከቀናት በኋላ መሆኑ ታውቋል።<br />
 ይህንኑ ችግር ለመቋቋም የዓለም ምግብ ፕሮግራም ከ6.1 ሚሊዮን ሕዝብ በላይ ለመመገብ የሚያስችል 371.050 ቶን ምግብ በ204 ሚልዮን ዶላር ገዝቶ ለማከፋፈል ማቀዱን ሲገልፅ ዩናይትድ ስቴትስ ከ400 ሺህ ቶን በላይ ምግብ ለኢትዮጵያ ለመላክ በዝግጅት ላይ መሆኗን አስታውቃለች። ጃፓን በበኩሏ የ7.3 ሚሊዮን ዶላር ግምት ያለው የእርሻ ኬሚካልና የእርሻ መሣሪያዎችን ለማቅረብ ተስማምታለች።<br />
 የተባበሩት መንግሥታት የሰብዓዊ ጉዳዮች ተጠባባቂ አስተባባሪ <a title="PER"><font class="PER">ካሮልይን ሚክአስኪ</font></a> ሰሞኑን እንደተናገሩት በድርጅቱ ሥር ያሉ ኤጀንሲዎች 190 ሚሊዮን ዶላር ግምት ያለው የምግብ እርዳታ ለኢትዮጵያ እንደሚያስፈልግ ቢማፀኑም እስካሁን የተገኘው ግን ከተገመተው ግማሹ ብቻ መሆኑን አስረድተዋል። አስተባባሪዋ ድርቁ ተራዝሞ የመኸሩ ወቅት ከተዛነፈ ተጨማሪ 940 ሺ ቶን ምግብ እንደሚያስፈልግ ገልጠዋል።<br />
 የዓለም ምግብ ፕሮግራም ኃላፊ <a title="PER"><font class="PER">ካተሪን በርቲኒ</font></a> በአፍሪካ ቀን ያንዣበበውን ይህንኑ የረሀብ አደጋ በቅርብ ሆነው ለመመልከት ሰሞኑን <a title="TTL"><font class="TTL">የዋና ፀሐፊ</font></a> <a title="PER"><font class="PER">ኮፊ አናን</font></a> ልዩ መልዕክተኛ በመሆን በኢትዮጵያ በጅቡቲ፣ በኬንያና በኤርትራ የዘጠኝ ቀናት የሥራ ጉብኝት ለማድረግ ማቀዳቸውን የፈረንሣይ ዜና አገልግሎት አስታውቋል።<br />
 ይህ በእንዲህ እንዳለም <a title="TIME"><font class="TIME">ባለፈው ዓመት</font></a> የበልግ ዝናብ በመጥፋቱ፣ የክረምቱ ዝናብ ከመደበኛ በታችና በላይ በመሆኑ በጎርፍና በመሬት መንሸራተት ሳቢያ ሰብላቸው የወደመባቸው ከ2.5 ሚልዮን የሚበልጡ <a title="LOC"><font class="LOC">የአማራ ክልል</font></a> ነዋሪዎች የምግብ እርዳታ እንደሚያስፈልጋቸው የክልሉ አደጋ መከላከልና ዝግጁነት ኮሚሽን ከሰሞኑ በሰጠው መግለጫ አመልክቷል።<br />
 ከፌዴራልና ከክልሉ አመዝኮ እንዲሁም ከለጋሽ ድርጅቶች የተወጣጡ የቅድሚያ ማስጠንቀቂያ ባለሙያዎች ቡድን ከአንድ ወር በፊት በክልሉ አሥር ዞኖች ባካሄዱት ጥናት ከ3- 9 ወራት ለሚደርስ ጊዜ 2 ሚሊዮን 522 ሺህ 810 ኩንታል የምግብ ርዳታ የሚያስፈልጋቸው ወገኖች መኖራቸውን ማረጋገጡን ኮሚሽኑ አስረድቷል።<br />
<br />
<br />
<br />
</XML>
