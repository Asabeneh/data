<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
የትግራይ ክልል ያካሄደው ሠፈራ መንግሥትን አጣብቂኝ ውስጥ ከትቷል<br />
 የኢትዮጵያና የኤርትራ የድንበር ኮሚሽን (ኤኤብጭ) የኢትዮጵያ መንግሥት በኤርትራ ድንበር ላይ የሚያካሄደውን የዳግም ሰፈራ ፕሮግራም እንዲቋርጥና ያሠፈራቸውንም እንዲነሳ የጠየቀ ቢሆንም በኢትዮጵያ መንግሥት በኩል ተግባራዊ እርምጃ አለመወሰዱን ዓለም አቀፍ የዜና አውታሮች በዚህ ጉዳይ ላይ ለሚያቀርቡት ጥያቄ መልስ የሚሰጥ መታጣቱን ዲፕሎማሲያዊ ምንጮች ገለጡ።<br />
 የተባበሩት መንግሥታት የዜና አውታር ኢሪን ከሰሞኑ ባወጣው መግለጫ እንዳስታወቀው ደግሞ የድንበር ኮሚሽኑ መርማሪ ቡድን በምስራቃዊው ክፍል <a title="LOC"><font class="LOC">ደምበ መንጉል</font></a> በተባለ ቦታ 90 ያህል ሰዎች በቅርቡ የድንኳን ሰፈራ ስለማካሄዳቸው መረጃ ማግኘቱን አስታውቋል። ደምበ መንጉል <a title="TIME"><font class="TIME">ሚያዝያ 5</font></a> በድንበር ግልግል ፍርድ ቤቱ አማካይነት ከተወሰነው ምዕራባዊ አዋሳኝ መስመር 0.4 ኪሌ ሜትር እርቀት ላይ እንደምትገኝ ኢሪን ገልጿል።<br />
 <a title="TIME"><font class="TIME">ሐምሌ 10 ቀን 1994 ዓ. ም</font></a> የወጣው ይህ ትዕዛዝ ኤርትራ <a title="TIME"><font class="TIME">ሰኔ 30 ቀን</font></a> ጉዳዩን አስመልክታ ላቀረበችው አቤቱታ መልስ ነው። የኤርትራ መንግሥት በአቤቱታው ኮሚሽኑ ኢትዮጵያ <a title="TIME"><font class="TIME">በሚያዝያ አምስቱ</font></a> ውሳኔ መሰረት በኤርትራ ግዛት ውስጥ በሚጠቃለሉት አካባቢዎች ዜጐቿን ከማስፈር እንድትገታ የሚጠይቅ እርምጃ እንዲወሰድ አጥብቆ ጠይቋል።<br />
 የኮሚሽኑ መግለጫ እንዳስጠነቀቀው ሁለቱም ወገኖች ከእንግዲህ በአዋሳኝ መስመሮች ላይ ተጨማሪ የሕዝብ ሰፈራ እንደማይኖር ማረጋገጫ መስጠት አለባቸው። ቀደም ሲል ሁለቱም ወገኖች ከድንበር ማካለሉ ጋር የተያያዙ ጉዳዮችን በተመለከተ <a title="LOC"><font class="LOC">ዘ ሄግ</font></a> ውስጥ ከኮሚሽኑ ባለስልጣናት ጋር መወያየታቸው ይፋ ሆኖ ነበር። ኢትዮጵያ <a title="TIME"><font class="TIME">ከሚያዝያ 5 ቀን 1994 ዓ. ም</font></a> ጀምሮ <a title="LOC"><font class="LOC">በደምበ መንጉል</font></a> ያሰፈረቻቸውን ሰዎች ወደራሷ ግዛት የሚመለሱበትን ሁኔታ እንድታመቻች መታዘዟን የኢሪን ዜና ያመለክታል።<br />
 የተመድ ዋና ፀሐፊ በቅርቡ ለፀጥታው ምክር ቤት ባቀረቡት ሪፖርት በድንበር አካባቢ ያለውን ሰፈራ የተመለከቱ የፕሬስ ዘገባዎች እንዳሳሰቧቸው ገልፀው ነበር።" እንደዚህ አይነቶቹ ሰፈራዎች የድንበር ኮሚሽኑ ከገለፀው አዋሳኝ መስመር ጋር በተዛመደ የትም ይሁኑ የት በሁለቱም ወገኖች ላይ የሚፈጥረው የግንዛቤ መዛባት ችግር ከፍተኛ እንደሚሆን ግልፅ ነው" ብለዋል <a title="PER"><font class="PER">አናን</font></a> በሪፖርታቸው። ሁለቱ አገራት ድንበሮች እስከሚካለሉና ህጋዊ የግዛት ልውውጥ እንከሚጠናቀቅ ድረስ በአካባቢው አዳዲስ ሰፈራዎችን ከመመስረት እንዲታቀቡ ዋና ፀሐፊው አሳስበዋል።<br />
 በሌላ በኩል ደግሞ የኢትዮ- ኤርትራ የድንበር አካላይ ኮሚሽን የድንበር መካለሉን ለማፋጠን ሰሞኑን ትግራይ ውስጥ የአካባቢ ጽ/ ቤት ከፍቷል። <a title="LOC"><font class="LOC">በአዲግራት ከተማ</font></a> የተከፈተው ይኸው ጽ/ ቤት በኢትዮጵያ መንግሥት ተቋርጦ የነበረውን የቅኝት ሥር በተጠናከረ ሁኔታ የሚያስቀጥል ነው ተብሏል።<br />
<br />
<br />
<br />
</XML>
