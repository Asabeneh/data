<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
<a title="LOC"><font class="LOC">ሱዳን ድንበር አካባቢ</font></a> 33 ፖሊሶች በታጣቂዎች ተገደሉ<br />
 <a title="LOC"><font class="LOC">በመተማና ሁመራ አካባቢ</font></a> በሚንቀሳቀሱ ታጣቂዎች ምክንያት ነጋዴዎች ወደ ጎንደርም ሆነ ወደ ትግራይ ተመላልሰው ለመስራት እንዳልቻሉና የሕዝቡም ስጋት ከፍተኛ እየሆነ መምጣቱ ተገልጦ በቅርቡ ደግሞ 33 የፖሊስ አባላት ሱዳን ድንበር አካባቢ ደፈጣ ባደረጉ ታጣቂዎች የመገደላቸው ጉዳይ ይበልጥ አነጋጋሪ እየሆነ መምጣቱን ጎንደር የሚገኘው የጋዜጣው ተባባሪ ሪፖርተር አስታወቀ።<br />
 ሪፖርተሩ እንዳስታወቀው መሠረታቸው የት አካባቢ እንደሆነ በውል የማይታወቅ ታጣቂዎች ድንገት ደርሰው በተለያዩ አካባቢዎች ጉዳት ያደርሳሉ። መኪና እያስቆሙ ይዘርፋሉ፤ ሲላቸውም በመግደል ጥቃት ይፈፅማሉ። እነዚህን ተንቀሳቃሽ ታጣቂዎች የሚመለከቱ ጥቆማዎችን ወደመንግሥት ያደረሱ ሦስት ሰዎች ለበቀል በተነሳሱ ሌሎች ሰዎች በቅርቡ መገደላቸውን የጠቀሰው ሪፖርተሩ በዚህ ምክንያት ለአሰሳ ከአብደራሻና ከዳንሻ የሄዱት የፈጥኖ ደራሽ ፖሊስ አባላት ወደ ሠፈራቸው በመመለስ ላይ እያሉ በደፈጣ አድራጊዎች በተከፈተባቸው ተኩስ 33 መሞታቸውን አስታውቋል። በተኩስ ልውውጥ ጉዳት የደረሰባቸው ደግሞ አዲስ አበባ በሚገኘው ጦር ኃይሎች ሆስፒታል ሕክምና እየተደረገላቸው መሆኑን ገልጿል። <a title="LOC"><font class="LOC">በሁመራና በመተማ አካባቢ</font></a> የሚገኘው በርካታ ሕዝብ በሱዳን ስደት ቆይቶ የተመለሰ እንደመሆኑ አሁን ካለው ድርቅ ጋር ተደራርቦ የአካባቢው ሁኔታ ለከፍተኛ ችግር እንደዳረገው ተገልጧል። የሰላምና ፀጥታ ችግር ጐልቶ ባለባቸው ቦታዎች ፈጥኖ ደራሾች ቢኖሩም አካባቢውን ለመቆጣጠር አልቻሉም ተብሏል። በተለይ ደግሞ ሕዝቡ መረጃ ለመስጠት ቢፈልግም እንኳን በነዚያ በኩል አደጋ ይደርስብኛል የሚል ፍርሃትና ሥጋት አለ በማለት አንዳንዶች እንደሚናገሩ የጠቀሰው ሪፖርተሩ ለሰዎቹ ፍርሃት መንስዔ የሆነውም ያለውን ሁኔታ ተከታትሎ ርምጃ ለመውሰድ ያለው ኃይል አቅም አናሳ በመሆኑ እንደሆነ አስረድቷል።<br />
 በሌላ በኩል ደግሞ <a title="TIME"><font class="TIME">ካለፈው ወር ጀምሮ</font></a> <a title="LOC"><font class="LOC">ደብረታቦር አካባቢ</font></a> ሰፍሮ በሚገኘው መካናይዝድ ብርጌድ አባላት አማካኝነት <a title="TIME"><font class="TIME">ከምሽቱ 12 ሰዓት ተኩል ጀምሮ</font></a> የተጣለው የሰዓት እላፊ ገደብ በህዝቡ የዕለት ተዕለት ሰላማዊ እንቅስቃሴ ላይ ከፍተኛ ችግር እንደፈጠረ በዞኑ የሚገኘው የጋዜጣው ተባባሪ ሪፖርተር ገልጧል። ሪፖርተሩ እንዳስታወቀ 10 የአየር መቃወሚያ ይዞ በከተማዋ አካባቢ የሰፈረው ሠራዊት በ73 ሰዎች ላይ በድብደባ ጉዳት ያደረሰ ሲሆን 4 ሰዎች ደግሞ እንዲታሰሩ አድርጓል ብሏል።<br />
 <a title="LOC"><font class="LOC">በደብረታቦር አካባቢ</font></a> እንዲህ ዓይነት ትርምስ ሊፈጠር የቻለው በቅርቡ <a title="ORG"><font class="ORG">የመላ ኢትዮጵያ አንድነት ድርጅት/ መኢአድ</font></a>/ አዲስ ቢሮ ከፍቶ ከሚያደርገው እንቅስቃሴ በአባላት መበራከት ምክንያት ሳይሆን እንዳልቀረ ነዋሪዎቹ እየተናገሩ መሆናቸውን ሪፖርተሩ አስታውቋል። በተጣለው ሰዓት እላፊና በመከላከያ ሠራዊቱ ጫና ሕዝቡ እንደሚፈልገው መንቀሳቀስ ባለመቻሉና በደረሰበት ድብደባና እስር ምክንያት ለዞኑ መስተዳድር የአቤቱታ ደብዳቤ ቢያቀርብም አፋጣኝ ምላሽ ባለማግኘቱ አቤቱታውን ለክልሉ መስተዳድር ለማድረስ ሰው መላኩም ተገልጧል።<br />
<br />
<br />
<br />
</XML>
