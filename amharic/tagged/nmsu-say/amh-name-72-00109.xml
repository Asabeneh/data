<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
በኢትዮጵያ እስልምና ጉዳዮች መፈንቅለ ሥልጣን ተካሄደ<br />
 የኢትዮጵያ እስልምና ጉዳዮች ጠቅላይ ጉባኤ ሊቀመንበር <a title="TTL"><font class="TTL">ሐጂ</font></a> <a title="PER"><font class="PER">አብዱራህማን ሙሣ</font></a> <a title="TIME"><font class="TIME">ከሕዳር 1 ቀን 1996 ዓ. ም</font></a> ጀምሮ ከሥልጣናቸው ታግደው ቢሮአቸው መታሸጉን በተለይ ለጦቢያ ገለጹ።<br />
" በአድማና በማን አለብኝነት ባላወቅሁት ምክንያት እኔ በሌለሁበት ስድስት የሚሆኑ የሥራ አስፈጻሚ ኮሚቴ አባላት ቢሮዬን በማሸግ አግደውኛል" ያሉት <a title="TTL"><font class="TTL">ሐጂ</font></a> <a title="PER"><font class="PER">አብዱ ራህማን</font></a>" ከሁለቱ የሥራ አስፈጻሚ ኮሚቴ አባላት ውጪ ሌሎቹ ሕጋዊነት የሌላቸው እና አንዱ <a title="TIME"><font class="TIME">ከሁለት ወር</font></a> ወዲህ በአባልነት የተቀላቀልን ሲሆን ሦስቱ ደግሞ ከክልሎች የጠቅላላ አመራር ጉባኤ የመጡና በጊዜያዊነት ፍቃድ ተሰጥቷቸው የተቀላቀሉ ናቸው። ስለዚህም እኔን ማገድ አይችሉም። ይህም ሆኖ የእገዳ ደብዳቤ አልደረሰኝም። ቢሮዬን አሸገው ነው ታግደሃል ያሉኝ። በምክንያትነት ያቀረቡት ዴሞክራሲያዊ አካሄድ አያውቅም፣ በሽተኛ ነው፤ በዚህ ምክንያት ቢሮ አይገባም እና በገንዘብ ብክነት ይጠየቃል የሚል መሆኑን ከሰዎች ሰምቻለሁ ይሄ ጭራሽ ሐሰት ነው። ሞባይሌንም መኪናዬንም ቀምተውኝ የነበረ ቢሆንም መንግሥት እንዲመለስልኝ አድርጓል። እኔ አሁን ለመንግሥት የማቀርበው ጥሪ ምልአተ ጉባኤ ያልሞሉ አባላት እኔን ማገድ አይችሉምና በአስቸኳይ ወደ ስልጣኔ ይመልሰኝ። ቢሮየ ተከፍቶ ሥራ እንድጀምርና ያለአግባብ በሻሩኝ ሰዎች ላይ መንግሥት ሕጋዊ እርምጃ እንዲወስድልኝ እጠይቃለሁ" ብለዋል። ጉዳዩን ለማጣራት የኢትዮጵያ እስልምና ጉዳዮች ሥራ አስፈጻሚ ኮሚቴ አባላትን ለማነጋገር ጥረት ያደረግን ሲሆን በጠቅላይ ም/ ቤቱ የክልልና ድርጅት ጉዳይ ዘርፍ ኃላፊ <a title="TTL"><font class="TTL">ሐጂ</font></a> <a title="PER"><font class="PER">አብዱራሂም አሊ</font></a> በሥራ ላይ እንዲህ ዓይነት ችግር ይፈጠራል። ዋናው በምን መልኩ እንዴት ይፈታል የሚለው ነው። እኛ ከቆምንለት የእምነት ዓላማ አንጻር እስላማዊ በሆነ መልክ በሰለጠን ዴሞክራሲያዊ መልክ ችግሮች ቢኖሩም አፈታቱ ጥሩ ይሆናል።<br />
 ስማቸው እንዳይጠቀስ የፈለጉ አንድ የሥራ አስፈጻሚ ኮሚቴ አባል በበኩላቸው" በተለያየ ጊዜ የጠቅላይ ምክር ቤቱ አባላት ይታገዳሉ። ከዚህ ቀደም የአማራው ክልል ተወካይ ታግደዋል፣ የደቡብ ሕዝቦችና የጋምቤላ ተወካይም በተለያየ ጊዜ ታግደዋል። በተለያዩ ጥፋቶች ይታገዳሉ፣ ነገሩ ግን ግልጽ አይሆንም" ብለዋል።<br />
 በሥልጣን አላግባብ በመጠቀም እና ምክር ቤቱ በማይፈቅዳቸው ተግባራት በመሰማራት ታግደዋል የተባሉት <a title="PER"><font class="PER">ሐጅ አብዱራህማን</font></a> ከትናንት በስቲያ በዋለው ኢድ አልፈጥር በዓለ አከባበር የስታዲየም ውስጥ የሶላት ፕሮግራም ወቅት መላው ሙስሊም በሚገኝበት እሳቸው በስፍራው ያልተገኙ መሆናቸውን የታዘብን ሲሆን ምክር ቤቱ በዋዜማው ምሽት ለኢትዮጵያ ቴሌቪዥን የላከው የእንኳን አደረሳችሁ መልዕክት ለወትሮው በምክር ቤቱ ሊቀመንበር ስም ሲተላለፍ የዘንድሮ ግን ባለቤት የሌለውና ፊርማም ያልነበረው መሆኑንም ለማወቅት ተችሏል።<br />
 መልዕክቱ ከዚህ በፊት እንደሚደረገው ለጋዜጠኞች በጋዜጣዊ መግለጫ መልክ የተላለፈ ሳይሆን በኢትዮጵያ እስልምና ጉዳዮች ካሜራ ካሴት ተቀርጾ ለጣቢያው የተላከና የተወሰኑ የምክር ቤቱ አባላት ምስል ያለበት እንደነበርም ውስጥ አዋቂ ምንጮች ገልጸዋል። ለጊዜው የሊቀመንበሩን ተግባር ወክለው የሚሰሩት ዋና ጸሐፊው <a title="TTL"><font class="TTL">ሼህ</font></a> <a title="PER"><font class="PER">መሀመድ አህመድ ያሲን</font></a> መሆናቸውንም ለማወቅ ተችሏል።<br />
<br />
<br />
<br />
</XML>
