<XML>
<style type="text/css">
font.LOC  { background-color: blue }
font.TTL  { background-color: magenta }
font.TIME { background-color: cyan }
font.PER  { background-color: red }
font.ORG  { background-color: green }
</style>
<br />
<br />
የከፍተኛ ትምህርት ተቋማት ተማሪዎች ወጪን መጋራት በሚለው አዲስ አሠራር ሥጋት ላይ ወድቀዋል<br />
 <a title="ORG"><font class="ORG">በባህር ዳር ዩኒቨርስቲና</font></a> <a title="ORG"><font class="ORG">በጅማ መምህራን ኮሌጅ</font></a> ለነባር ተማሪዎች የምግብና የመኝታ አገልግሎት ሊያቆም እንደሚችል ባለፈው ዓመት የተሰጠው ማሳሰቢያ ከዚህ ዓመት ጀምሮ ተግባራዊ ይሆናል በመባሉ ተማሪዎች ከፍተኛ ስጋትና ጭንቀት ላይ መውደቃቸውን ተጠቆመ።<br />
 <a title="ORG"><font class="ORG">የባህር ዳር ዩኒቨርስቲ</font></a> ባለፈው የትምህርት ዘመን መገባደጃ ላይ ሁለተኛ ዓመትና ከዚያ በላይ የሆኑ የዩኒቨርስቲ ተማሪዎች ለምግብ፣ መጠለያና ሕክምና የሚሆን ብር 120 እየተሰጣቸው ከሁለቱም ግቢ ውጭ ሆነው ትምህርታቸውን እንዲከታተሉ እንደሚያደርግ በተወካዮቻቸው አማካኝነት አሳውቋቸው እንደነበር አንዳንድ የዩኒቨርስቲው ተማሪዎች ለጋዜጣው ዝግጅት ክፍል ሰሞኑን ገልጸዋል።<br />
 ተማሪዎች የከፍተኛ ትምህርት ወጪን እንዲጋሩ በመንግሥት የተወሰነ መሆኑን መነሻ በማድረግ ከዚህ ውሳኔ እንደደረሰና ከሴት ተማሪዎችና አዲስ ከሚመደቡ ተማሪዎች በስተቀር ሌላው ከግቢ ውጭ በተፈቀደለት ብር 120 መሰረታዊ ፍጆታውን እንዲያሟላ ይደረጋል።<br />
 ስማቸውና የትምህርት ክፍላቸው እንዲጠቀስ ያልፈለጉ እነዚሁ ተማሪዎች እንደገለጹት ከሆነ ዩኒቨርስቲው በዚህ ዓመት ከሦስት ሺህ ያላነሱ አዲስ ተማሪዎችን ሊቀበል መወሰኑ ወጪ መጋራትን ሰበብ አድርጎ ለአገልግሎቱ መቋረጥ ምክንያት አድርጐታል። ዩኒቨርስቲው ባለፈው ዓመት ሁለት ሺህ ተማሪዎችን ተቀብሎ ከፍተኛ የቦታ መጣበብ በመፈጠሩ በርካታ ተማሪዎች ቆርቆሮ በቆርቆሮ በተሰራ ቤት እንዲማሩ ተገድደው እንደነበር እየታወቀ አሁን ምንም አዲስ የአገልግሎት መስጫ ሕንፃ ሳይጨመር ቁጥር መጨመሩ ተማሪው ዩኒቨርስቲ ገብቷል ለማስባል ካልሆነ በቀር በትምህርት አሰጣጡና አቀባበሉ ላይ ያለው ጫና ግልጽ ነው ብለዋል።<br />
 መሰረታዊ ነገር ሳይሟላለት እንኳን የኮሌጅና የዩኒቨርስቲ ትምህርት ቀርቶ ሌላውም ሊሞከር እንደማይቻል ተማሪዎቹ ገልጸው፣ ወጪ መጋራት የሚለው በእርግጥ ተቋማት የሚሰጡትን አገልግሎት ያቋርጣሉ ነው? ወይስ ይህ እንዳለ ሆኖ ለዚህ የወጣውን ወጪ መጨረሻ ላይ ተማሪው ገንዘብ ሲያገኝ የሚመልሰው ነው? ሲል በአንክሮ ጠይቀዋል።<br />
 ወጪ መጋራት የዚህ ዓይነት እድምታ የሚኖረው ከሆነ በተለይ <a title="ORG"><font class="ORG">በባህር ዳር ዩኒቨርስቲ</font></a> ብቻ እንዴትስ ተግባራዊ ይሆናል? ተግባራዊ የሚሆን ከሆነም የተለያዩ አማራጮችን የመፈለግ አጋጣሚን የሚያጠብብ በመሆኑ አሁን በትምህርት ላይ ባሉ ተማሪዎች ላይ ተግባራዊ ሊሆን አይገባም ሲሉ ተማሪዎቹ ገልጸዋል።<br />
 በሌላ በኩል ተማሪዎቹ ከግቢ መውጣት ፈጽሞ እንደማይፈልጉ በመግለጽ ዩኒቨርስቲው ከአቅሙ በላይ መቀበሉን ከገፋበትም በግቢው ውስጥ ድንኳን ተጥሎም ቢሆን መማር እንደሚፈልጉና ይኸው ውሳኔያቸው እንደሆነ በተወካዮቻቸው አማካኝነት ለዩኒቨርስቲው እንዲገልጹላቸው ተስማምተው ባለፈው ዓመት ተለያይተው የነበረ ሲሆን ዩኒቨርስቲው ምን አቋም ይዞ እንደሚጠብቃቸው በጭንቀት እየተጠባበቁ መሆናቸውን ገልጸውልናል።<br />
 የተማሪዎችን ስጋት መነሻ በማድረግ ወደ <a title="ORG"><font class="ORG">ባህር ዳር ዩኒቨርስቲ</font></a> ስልክ በመደወል ስለ ሁኔታው የጠየቅናቸው አንድ የዩኒቨርስቲው ከፍተኛ የሥራ ኃላፊ ቁርጥ ያለ ውሳኔ የተሰጠበት ባይሆንም ወጪ መጋራት በሚለው መርህ መሰረት ዩኒቨርስቲው ምግብና መጠለያን አስመልክቶ የሚሰጠውን አገልግሎት በመቀነስ በትምህርቱ ላይ ለማተኮር እንደወሰነ ገልጸዋል።<br />
 ዩኒቨርስቲው <a title="TIME"><font class="TIME">እስከ 1997 ዓ. ም</font></a> ድረስ የመቀበል አቅሙን እስከ አስር ሺህ ተማሪ ለማድረስ እንዳሰበና በዚህ ዓመትም ወደ ሁለት ሺህ አምስት መቶ ተማሪዎች እንደሚቀበል ኃላፊው ጠቅሰው ይህንኑ ለማድረግም በዚህ ዓመት ከሁለተኛና ከዚያ በላይ የሚገኙ ተማሪዎችን የምግብና የመጠለያ በጀት በመስጠት ከግቢ ውጭ ሆነው ትምህርታቸውን እንዲከታተሉ ለማድረግ እየተሞከረ ነው ብለዋል።<br />
 ለተግባራዊነቱም ዩኒቨርስቲው የተማሪዎችን ተወካዮችና በከተማው ያሉ ጉዳዩ የሚመለከታቸው ቢሮዎች በጋራ እየሰሩ እንደሆነና ዋናው ትኩረትም ምግብና ቤት በምን ያህል ገንዘብ ይገኛል በሚል ላይ መሆኑን ኃላፊው ጨምረው ገልጠዋል።<br />
 በሌላ በኩል <a title="ORG"><font class="ORG">በጅማ መምህራን ኮሌጅ</font></a> ከአሁኑ የትምህርት ዘመን ጀምሮ የማስተማሪያ ቋንቋውን በኦሮሚኛ ለማድረግ፣ የሚቀበላቸው ተማሪዎች ደግሞ እንደ ቀድሞው በአዳሪነት እንደማይሆን መወሰኑን በአካባቢው የሚገኘው የጋዜጣው ተባባሪ ሪፖርተር አስታወቀ።<br />
<br />
<br />
<br />
</XML>
