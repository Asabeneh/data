     የኢትዮጵያ ንጉሠ ነገሥት ከተማ በልዩ ልዩ አውራጆች እየ ተዘዋወረ ከተቋቋመ ወዲኽበኹለት ተዛማጆች ቋንቆች ማኸል ሲነገር እንደ ኖረ የሚአመለክቱ ክፍለ ዘመናት ኹለት ናቸው ።
     ፪ኛው ፡ ክፍለ ዘመን ። ከቀድሞ ዘመን ዠምሮ መንበረ መንግሥቱ በትግሬ አውራጆች ቋንቋው ግዕዝና ትግሪኛ ኾኖ ከተማው በአክሱም ጠንቶ መኖሩ ነው ።
     ፫ኛው ፡ ክፍለ ዘመን ከ፱፻፵፲ ዐመት በኋላ ከተከዜ ወዲኽ ማዶ በዐምሐራ ሕዝብ አውራጆች ከተማውና ዐማሪኛ ቋንቋ መስፋፋት እስከ አኹንም ድረስ ጠንቶ መኖሩ ነው ።
     ፪፡፪ኛው ፡ ክፍለ ዘመን የተባለ የኢትዮጵያን መንበረ መንግሥት ከሌሎቹ ነገሥታተ ኢትዮጵያ ይልቅ በጥበብ የመሠረተችና  በዐለሙ ኹሉ  ስሙዋ ተሰብኮ  የታወቀች ንግሥተ ዐዜብ ነበረች ። አልጋ ወራሹም ቀዳማዊ ምኒልክ ከልደተ ክርስቶስ በፊት ከ፪ሺ፩፬ ዐመት ዠምሮ እስከ ቀዳማዊ ዐጤ ኃይለ ሥላሴ ዘመነ መንግሥት እስከ ፫ ሺህ ፲፻፳፬ ዐመት በድምሩ እስከ ፫ሺህ ፲፻፴፬ ዐመት ድረስ  ከዚያም በኋላ  እስከ ኅልፈተ ዐለም ድረስ በኢትዮጵያ መንበረ መንግሥት ለነገሡት ነገሥታት ኹሉ  ሥርወ መንግሥት  ተብለው በታሪክ ዜና መንግሥት ሲተረኩ ይኖራሉ ተብለዋል ።
     ከንግሥተ ዐዜብ በፊትና ከሱዋም በኋላ የኢትዮጵያ ቋንቋው ግዕዝና ትግሪኛ ነበረ ። ስለዚኽ የኢትዮጵያ መንግሥት ነገሥታትን መሮች የቤተ ክርስቲያን ካህናት ነበሩ ። ምንም ግዕዝና ትግሪኛ አንድ ቃል ቢመሳሰሉ በአነጋገር ስልት ጥቂት ጥቂት ስለ እሚለያዩ ሕዝቡ ትግሪኛ ይነጋገሩ ነበሩ ። ነገሥታቱም እንደ ካህናቱ የእግዚአብሔርን ሕግ በግዕዝ ተምረው በሃይማኖት እግዚአብሔርን ሲያገለግሉ ይኖሩ ነበሩ ። የቤተ ክርስቲያኑም ትምህርት የእግዚአብሔርን ሕገ መንግሥት ይሰብክ ነበረ እንጂ ስለ ሕዝቡ መተዳደሪያ የሚኾን የሥጋዊ ጥበብ ትምህርትን አይሰብክም ነበረ ። ስለዚኽ የቤተ ክርስቲያን ትምህርት የመንፈሳዊ ነገር በመስበኩ ከኢትዮጵያ የሥጋዊ ጥበብ ትምህርት በጣም ራቀ ። የኢትዮጵያም መንበረ መንግሥት በሕገ መንግሥት ከ፭ ሺህ ዘመናት 





ኢትዮጵያም ከኢየሩሳሌም ንግስት ዐዜብ ከስለሞን ጋራ መተዋወቅ።
 

ኢትዮጵያን ከኤየሩሳሌም የኤትዮጵያን መንበረ መንግሥት  ከስሎሞን መንበረ መንግሥት ጋራ ያዛመደች ንግሥተ ዐዜብ ናት ዛሪም ከዐለሙ  ሁሉ መንግሥታት  የገነኑ ኤሮፓች  እንደ ኾኑ በዚያም ዘመን በዐለሙ ሁለሰሙ ገኖ ይታወቅ የነበረ ሰሎሞን ብቻ ነበረ ። ንግሰተ ዐዜብም የኤትዮጵያን መንበረ መንግሰት ከሰለሞን መንበረ መንግስት ኤትዮጵያን ከኤየሩሳለም ጋራ የመንግሰቱዋን ቅንr  ከኤስራአል ጋራ በማገናኝቱዋ በኤትዮጵያ ከነገሱ ነገሰታት ተለይታና በላይ ሆና ታረኩ ሰነገረ ይኖራል። ከሱዋም በሃላ የነገሱ ነገሰታት ግሩማን ነገሰታት ነበሩ። ግን ንግሥተ ዐዜብ ከመሠረተችው መሰረት ሌላ ከውጭ አገር መንግሥታት ማኅበር ሆኖ የኢትዮጵያን መንግሥት የመሠረተ የለም ነበር። ስለዚሀ ንግሥተ ዐዜብ ለኢትዮጵያ መንግሥት አክሊለ መንበረ መንግሥት ኢትዮጵያ እየ፡ ተባለች እስከ ግርማዊ ቀዳማዊ ሃይለ ሥላሴ ዘመነ መንግሥት  እስከ ዐዲሱ ዘመን ድረስ ታሪኩ ሲነገር ኖረ።ንግሥተ ዐዜብ ካንድ ከሰሎሞን ብቻ ነበረች ማኅበር የኾነችው። አትዮጵያም የተነፃጸረችው፡ (የተዋወቀችው) ካንዲት ከኢየሩሳሌም ብቻ ነበረች ። ግን ዛሬ የግርማዊ የቀዳማዊ ኀይለሥላሴ መንበረ መንግሥት ከንግሥት ዐዜብ ታሪክ በበለጠ መጠን የሚወዳደረው ከፀሓይ በታች ካሉ ነገሥታት ዐለም ጋራ ነው። 

  
ኢትዮጵያም ግርማዊነታቸው አንደ መስረቱላት ከዐለሙ ነገስታት ጋራ በማኅበረተኝነት ስትወዳደር ትኖራለች ። የግርማዊ ቀዳማዊ ኃይለ ሥላሴንም ታሪክ በትምሀርት አርእስተ መጽሐፍ አድርጋ ስትማር ስታስተምርም ትኖራለች ። ግርማዊ  ታሪከ መንግሥታቸውም ከንግሥተ ዐዜብ ታሪክ በልጦ በኢትዮጵያ ብቻ ሳይሆን የዐለሙ ነገሥታት ማኅበር ስም በተጻፈበት መዝገበ ታሪክ ነገሥት ተጽፎ ሲነገር ይኖራል ። ደግሞ የቀድሞ ነግሥታት ኢትዮጵያን ያገለገሉና መንበረ መንግሥቱን ከበው ይቆሙ የነበሩ የመንግሥታቸው የኢትዮጵያ ሕዝቦች ብቻ ነበሩ ። የቤተ መንግሥቱና  የቤተ ክህነቱም ዋና ቋንቋ  ግዐዝና ትግሪኛ ብቻ ነበረ እንጅ እንደ ዛሬ እንደ ግርማዊ ቀዳማዊ ኃይለ ሥላሴ ዘመነ መንግሥት ከውጭ መንግሥት መጥቶ ልዩ ልዩ ቋንቋን የሚናገር ሕዝብ አልተሰማም ነበር ። ቤተ መንግሥቱም ከሥጋዊ ጥበብ ትምህርት የሚገኘውን  ትምህርት አስፋፍቶ አስተምሮ የንጉሠ ነገሥቱን ሕዝብ ጥበብን ማሳወቅ ይቅርና የትምሀርትን ወሬ የሚሰማ እንኳ የለም ነበረ ። ግን ዛሬ ባÉዲሱ ዘመን የግርማዊን መንበረ መንግሥት ከበው የሚቆሙና የሚአገለግሉ የግርማዊ መንበረ መንግሥት ማኅበረተኞች የሚሆኑ ልዩ ልዩ ሕዝቦች ናቸው።    


ቋንቋ ኹሉን ያዛምዳል ።

በቋንቋም የማይተዋወቀውን ልዩ ልዩ ሕዝብን የሚአዛምድና ቤተ ሰብእም የሚአደርግ ልዩ ልዩ ቋንቋን መማርና ማወቅ ነው ስለዚህ ግርማዊ ቀዳማዊ ኅይለ ሥላሴ  ባቋቋሙት  ትምህርት ቤት ብዙ ቋንቋ ይነገራል። ዳግመኛ ግርማዊ ቀዳማዊ ኅይለ ሥላሴ ከፀሓይ በታች ካሉ ነገሥታተ ዐለም ጋራ ማኅበረተኛ እንደ ኾኑ ግርማዊነታቸው ባቋቋሙት ትምህርት ቤት የሚነገር ልዩ ልዩ ቋንቋ ከዐማርኛ ትምህርት ጋራ ማኅበረተኛ ኾኖአል።

የውጪ አገር መምሕራንና መጻሕፍት በዝተው መምጣታቸው ።

ግርማዊ ቀዳማዊ ኅይለ ሥላሴ በመንበረ መንግሥታቸው አውራጆች ኹሉ ብዛቱ ስፍር ቁጥር የሌለው ትምህርት ቤት አቋቁመው ከውጭ አገርም ብዙዎች መምህራንንና መጻሕፍትን አስመጥተዋል ተማሪዎቹም በትምህርታቸው ጊዜ የውጭ ቋንቋን ሲማሩ መጽሐፉን ከእነ ሥዕሉ ስለ እሚአገኙት ልዩ ልዩ የኾኑ የጥበብ ትምህርትን ያለ ችግር  ተምረው ያጠናሉ  ። ከበድ ያለባቸውንም ኅይለ ቃል በተሰናዳው ዲክሺኔሪ መጽሐፍ ይረዱታል ግን የዐማሪqኛ ትምህርትን በሚመሩበት ጊዜ የዐማርqኛ መዝገበ ቃላት ስለ ሌለና በአባቶቻቸው  ቋንቋ  በዐማርኛ ትምህርት ጎደሎ ኾነው የሚገኙ ስለ ኾኑ በብዙ ኅዘን ላይ ነበርኁ ካዘኑበትና በትጋት ከተነሡበት ሥራ ኹሉ ሳይፈጸም አይቀርም እኔም በምክንያተ ጽሕፈቱ ገጽ ላይ እንደጻፍኹት ለተማሪዎች ዐይን መክፈቻ ይኽንን ከሣቴ ብርሃን ተሰማ ተብሎ የተሰየመ ግጻዌ መዝገበ ቃላት ጽፌ አበረክታለኁ ።

ነገር ግን ይኽ መጽሐፍ ከውጭ አገር ቋንቋ ጋራ ምንም ተካክሎ ዦሮ ለዦሮ ኾኖ የሚሄድ ባይኾን የዐማሪኛውን የግስ እርባታ መንገድ በዘር ስም (በንዐስ አንቀፅ) በባለ በቤትና በተመሳሳይ መንገድ የሚሔዱት በእየ ፊደሉ ተራ ተጽፈዋል ደግሞ ከዋናው ግሥ ቀጥለው በደቂቅ እርባታ የሚረቡ የዘር ስም መንገድ ቅጽልና ቦዝ አንቀጽ ግብር ስም ማድረግያ ስም የምሥጢሩንም ሐተታ ጽፌ በዐማርኛ መዝገበ ቃላት ረገድ ለመዠመሪያው ጊዜ ሙሉ አድርጌ ጽፌአለኁ ። ስጽፈውም ግዕዝና ዐማርኛ የአንድ ቤተ ሰብእ ቋንቋ ስለ ኾነ በእየ ፊደሉ ተራ በሚመሳሰልሾበት ግዕዙ (ግዕ) ዕብራይስጡ (ዕብ) ዐረቢኛው (ዐረ) እየ ተባለ ተጽፎ ይገኛል (በዕብራይስጡም በኩል አቶ ዮና ቦጋለ ይረዱኝ ነበሩ)። ይኽነንም የጻፍኹትን ዐዲስ እንግዳ መጽሐፍ የቃላቱን አገሣሥስና አፈጣጠር የልዩ ልዩ ስም ምሥጢርን አመሠራረት ከእግዚአብሔር  መንፈስ በቀር ማንም ሰው ሳይመራኝ ወይንም ለመግቢያ ያኽል የሚኾን የተጻፈ የመዝገበ ቃላት ትርጓሜና ሐተታ ኖሮ ከዚያ ሳልገለብጥ በራሴ ጥሬ ግሬ የደረስኹት ግጻዌ መዝገበ ቃላት ለግርማዊ ቀዳማዊ ኅይለ ሥላሴ ዘመነ መንግሥት መታሰቢያ እንዲኾን ጽፌዋለኁ

 
የዐማርኛ ታሪክ በ፫ ክፍለ ዘመን መከፈል ።

የኢትዮጵያ ንጉሠ ነገሥት ከተማ በልዩ ልዩ አውራጆች እየ ተዘዋወረ ከተቋቋመ ወዲኽ በኹለት ተዛማጆች ቋንቆች ማኽል ሲነገር እንደ ኖረ የሚአመለክቱ ክፍለ ዘመናት ኹለት ናቸው 
     
፪ኛው ክፍለ ዘመን  ።  ከቀድሞ ዘመን ዠምሮ መንበረ መንግሥቱ በትግሬ አውራጆች ቋንቋው ግዕዝና ትግሪኛ ኾኖ ከተማምው በአክሱም ጠንቶ መኖሩ ነው።
	
፫ኛው ክፍለ ዘመን ከ፱፻፵፲ ዐመት በኋላ ከተከዜ ወዲኽ ማዶ በዐምሐራ ሕዝብ አውራጆች ከተማዉና ዐማሪኛ ቋንቋ መስፋፋት እስከ አኹንም ድረስ ጠንቶ መኖሩ ነው።

፪፡ ፪ኛው ክፍለ ዘመን የተባለ የኢትዮጵያን መንበረ መንግሥት ከሌሎች ነገሥታት
ኢትዮጵያ ይልቅ በጥበብ የመሠረተችና በዐለሙ ኹሉ ስሙዋ ተሰብኮ የታወቀች ንግሥተ ዐዜብ ነበረች ። አልጋ ወራሹም ቀዳማዊ ምኒልክ ከልደተ ክርስቶስ በፊት ከ፻ሺ፩፬ ዐመት ዠምሮ እስከ ቀዳማዊ ዐጤ ኃይለ ሥላሴ ዘመነ መንግሥት እስከ  ፫ሺህ፲፻፳፬ ዐመት በድምሩ እስከ ፫ሺህ፲፻፴፬ ዐመት ድረስ ከዚያም በኋላ እስከ ኅልፈተ ዐለም ድረስ በኢትዮጵያ መንበረ መንግሥት ለነገሡት ነገሥታተ ኹሉ ሥርወ መንግሥት ተብለው በታሪክ ዜና መንግሥት ሲተረኩ ይኖራሉ ተብለዋል ።

ከንግሥተ ዐዜብ በፊትና ከሱዋም በኋላ የኢትዮጵያ መንግሥት ቋንቋው ገዕዝና ትግሪኛ ነበረ። ስለዚኽ የኢትዮጵያ መንግሥት ነገሥታትን መሮች የቤተ ክርስቲያን ካህናት ነበሩ 
ምንም ግዕዝና ትግሪኛ አንድ ቃል ቢመሳሰሉ በአነጋገር ስልት ጥቂት ጥቂት ስለ እሚለያዩ ሕዝቡ ትግሪኛ ይነጋገሩ ነበሩ ። ነገሥታቱም እንደ ካህናቱ የእግዚአብሔርን ሕግ በግዕዝ ተምረው በሃይማኖት እግዚአብሔርን ሲያገለግሉ ይኖሩ ነበሩ ። የቤተ ክርስቲያኑም ትምህርትየእግዚአብሔርን ሕገ መንግሥት ይሰብክ ነበረ እንጂ ስለ ሕዝቡ መተዳደሪያ የሚኾን የስጋ
ዊ ጥበብ ትምህርት አይሰብክም ነበረ ። ስለዚኽ የቤተ ክርስቲያን ትምህርት የመንፈሳዊ ነገርን በመስበኩ ከኢትዮጵያ  የሥጋዊ ጥበብ ትምህርት በጣም ራቀ ። የኢትዮጵያም መንበረ መንግሥት በሕገ መንግሥት ከ፭ሺህ ዘመናት የሚበልጥ  ጠንቶ ሲኖር በመንበረ መንግሥቱ ላይ ባዕድ ዘር አልተቀመጠበትም  ።  ሕገ መንግሥቱም የተለወጠበት ጊዜ የለም ። ምክንያቱም በኢትዮጵያ መንበረ መንግሥት ላይ የሚነግሡ ነገሥታት የእግዚአብሔርን ሕገ መንግሥት ስለ እሚጠብቁ ነው ። የእግዚአብሔርንም ሕግ የሚጠብቅ መንግሥት መንግሥቱ ሳይናወጥ ዘረዐ መንግሥቱ ሳይለውጥ (የመንግሥት ልጅ ሳይለወጥ) ፀሐይ እስከ ኖረበት ዘመንድረስ ለዘወትር በመኖሩ ነው። ኢትዮጵያም ይኸነን ያኸል ዘመን ሙሉ በነፃነት መኖሩዋ መስቀል ከሠላጢን እንደሚባል በቀኝ እጁዋ መስቀል በግራ እጅዋ ዘገር(ጦር) ይዛ በዙሪያዋ ካሉ ባላጋሮቹዋ ጋራ እየ ተዋጋች ሃይማኖትዋን ሳትክድ አገርዋንም ሳታስወስድ ለአገርዋ ጉበኛ በመኾን እስከ አኹን ድረስ ኖረች ። በዚኽም ምክንያትም ከኤውሮፓ ነገሥታት ጋራ ለመገናኘትና ሥጋዊ ጥበብን ለማስፋፋት አልተቻላትም ነበረች ። ሥጋዊን ጥበብን ከጥበብ መምህራን ካልተማሩት  ለሥነ ፍጥረት ኹሉ ሳይከፈል በምልዐት እንደ እሚአበራ እንደ ፀሐይ ብርሃን ለኹሉ የሚናኝና የሚሰጥ አይደለምና ስለዚኽ ከሥጋዊ ጥበብ ራቀች።

ከንግሥተ ዐዜብም በፊት በኢትዮጵያ የነገሡ ፶፫ ነገሥታት ዋና ከተማቸው በአክሱም ላይ ነበር ። ንግሥተ ዐዜብና አልጋ ወራሹዋ ምኒልክም ከ፪ሺህ ፩፬ ዐመት ከልደት በፊት በትግሬ አውራጃ በአክሱም ከተማ ሲነግሱ የመንግሥቱ ቋንቋ ግዕዝና ትግሪኛ የነበረ ይመስላል ።

የዐማርኛ ታሪክ በ፫፡ ክፍለ ዘመን መከፈል።

፫ተኛው ክፍለ ዘመን።

የኢትዮጵያ መንግሥት ከተማ ከ፱፻፵፲ ዐመተ ምሕረት በኋላ ከትግሬ አውራጆች ከተከዜ ወዲኽ ማዶ ወደ ዐማራው አውራጆች የተዛወረበት ዘመን ነው። የዐማሪኛ ንግግርም የተስፋፋበት ምክንያት በሰሜን ይኖሩ ከነበሩ ነገደ አይሁድ (ፈላሾች) የተወለደች ዮዲት የምትባል ንግሥት ነገሠችና በአክሱም ቤተ መንግሥት የተወለዱትን የነገሥታት ተወላጆች እየበረበረች አጠፋቻቸው። የነገሠችበትም ዘመን ከክርስቶስ ልደት በኋላ ባ፱፻፵፲ ዐ.ም. ነበር። ዘመነ  መንግሥቱዋም  ፵ ዐመት ያኽል ነበር። የነገሠችበትም ከተማ ከተከዜ ወዲኽ ማዶ በሰሜን በላስታ አውራጆች ነበር። ቋንቋም የሚስፋፋው መንበረ መንግሥቱን ተከታትሎ ነውና ስለዚኽ ትግሪኛ ከተከዜ ወዲያ ማዶ በትግሬ አውራጆች ቀርቶ ዐማሪኛ ከተከዜ ወዲኽ ማዶ በዐማሮች አውራጆች ሲነገር እስከ ነገደ ዛጔ ዘመን ድረስ ኖረ።


ዐም ሐራ የተባለ ሕዝብ ትርጓሜ ።

ዐምሐራ ማለት ዘርፍና ባለቤት ስም ነው እንጅ ሥረ ወጥ ስም አይደለም ። ዐምሐራም ማለት ነፃነት ያለው ሕዝብ ጌታ ባላባት የሰው ልጅ ጨዋ ማለት ነው ። የዐም ሐራም ቋንቋ ከሴም ቋንቆች ከዕብራይስጥ ከዐረቢ የመጣ ቃል ነው ። ዐም ማለትም ወገን ነገድ ሕዝብ ማለት ነው። ሐራም ማለት ነፃነት ጌትነት ገዥነት ያለው ማለት ነው። ዐም በዕብራይስጥ የወገን የነገድ የሕዝብ ስም መኾኑ የሚታወቀው የሎጥ ሴት ልጁ ከአባትዋ የወለደችውን ልጅ ስሙን ዐሞን ብላ ባወጣችለት ስም ነው ። እግዚአብሔር ሎጥን ከሰዶምና ከገሞራ ማኸል ካወጣው በኋላ ዞዐር በሚባል ዋሻ ከ   ሴቶች ልጆቹ ጋራ ተቀምጦ ሳለ እነዚኽ     ሴቶች ልጆቹከአባታቸው በቀር በአገሩ ሌላ ወንድ እንደ ሌለ ባወቁም ጊዜ ስምን የሚአስጠራ ልጅን ከአባታቸው ለመውለድ አባታቸውን ወይን አጠጥተው አስክረውም እንደ ባዕድ ሰው ኹለቱም በእየ ፈራረቃ ተገናኝተውት ኹለቱም ጸነሱ ። ታላቂቱም ልጁ ከሱ የወለደችውን ልጅ ስሙን ሞአብ አለችው ሞአብም ማለት በዕብራይስጥ ልሳን ካባቴ ማለት ነውና ከአባቴ ወለድኁ ስትል ሞአብ አለችው። ታናሽቱም ልጁ ዐሞን አለችው። በዕብራይስጥ ልሳን ዐሞን ማለት ወገን ነገድ ሕዝብ ማለት ስለ ኾነ ብኒ ዐሚ  (የወገኔ ልጅ) ስትል ዐሞን አለችው። ከአባቴና ከእኔ ከሴት ልጁ ማኸል የተወለደ ልጅ ነው እንጅ ከባዕድ ዘር ተቀላቅሎ የተወለደ አይደለም ስትል ዐሞን አለችው ። ኦሪ ዘፍጥ ምዕ ፩፲ ቁ ፴ ። እነዚኸም ከሎጥና ከሁለቱ ሴቶች ልጆች ማኸል የተወለዱ ልጆች ሞአብ ዐሞን በእየ ራሳቸው ተራብተው ብዙ ስመ ነገድም ኾነው የነበሩበትን አገር ሞአብ ዐሞን አሰኝተው እስከ ብዙ ዘመን ድረስ ሞአብ ዐሞን ተብለው ሲጠሩይኖሩ ነበሩ ። ዛሬ ግን እነዚኽ አገሮች ስማቸው ተለውጦ ትራንስጆርዳን ተብሎ በአንድ ስምይጠራል ።  ስለዚኽ ዐም ማለት ከኹሉ በላይ  የኾነ ታላቅነትን ያገኘ ጌታን የኾነ ሕዝብና ወገን ማለት ነው። ሐራም ማለት ተገዥነት የሌለበት ነፃነት ጌትነት ገዥነት ማለት ነው። በግዕዙም ኅረየ መረጠ ኅሬ ምርጥ የተመረጠ ኅሩያን ለጌትነት የተመረጡ ማለት ነው። በዕብራይስጥም ኾሪን ነፃነት  ጌትነት ማለት ነው። በዐረቢው ልሳን ሐረረ ነፃነት አወጣ ሑር ነፃነት ማለት ነው ።


የዐም ሐራ ዘመነ መንግሥት መስፋፋት ።

ከዮዲት መንግሥት በኋላ የነገደ ዛጔ መንግሥት ተስፋፋ ። ነገደ ዛጔም  ፬፻፴፬ ዐመት ያኽል ስለ ነገሡ ዐምሐርኛ በጣም እየ ተስፋፋ የሕዝብ ቋንቋን ኾነ ዐም ሐራም የተባለ ስም የዐምሐራ አገሮች የወል ስም ነው። የዐም ሐራም አውራጆች የተባሉት ዋኖቹ አገሮች ሸዋ በጌምድር ላስታ ጎጃም ዐማራ ሳይንት የጁ ሰሜን ናቸው። እነዚኽም የዐምሐራ አውራጆች የኢትዮጵያ ንጉሠ ነገሥት መንበረ መንግሥት ዋና መናገሻ ከተማ ኾነው እስከ ዛሬ ይኖራሉ።
እነዚኽም አገሮች የዐምሐራ አገሮች ተብለው በስም ተለይተው መጠራታቸው ቤተ መንግሥቱ የሚጠራበትና የሚተዳደርበት ዐም ሐራ (ዐማራ) በሚባለው ሕዝብ የሚነገር የዐምሐርኛ ቋንቋ ስለ ኾነ ነው። ዐም ሐራ የተባለ ሕዝብ በኢትዮጵያ መንበረ መንግሥት ውስጥ የሚተዳደርና ቋንቋው ልዩ ልዩ የኾነ ልዩ ልዩ ሕዝብን በውስጡ አድርጎ እስከ ዛሬ በመንበረ መንግሥቱ ላይ ተቀምጦ ይገዛል፡ ዐም ሐራም የተባለ ሕዝበ መንግሥትም በልዩ ልዩ ነገዶች ላይጠቅላይ ገዥነቱ የሚታወቀው እስከ ዛሬ ድረስ መንበረ መንግሥቱ ከዘርዐ መንግሥቱ ሥልጣን ባለመውጣቱ ነው። ነገር ግን እነዚኽ ዐምሐሮች የተባሉ ሕዝብ መደበኛ አገራቸው ሸዋ በጌምድር ጎጃም ላስታ የጁ ሰሜን ብቻ ስለኾኑ ነው እንጂ የመንበረ መንግሥቱ ወሰን ሱዳን ቆላው ኢትዮጵያ እየ ተባለ ከኖብያ ወሰን መርዌን ከተማ አድርጎ እስከ ሞዛንቢክ ድረስና ከዚያም ያልፍ ነበረ ይባላል። በእነዚኽም ዐምሐሮች በተባሉት ሕዝብ አገሮች ዐምሐርኛ ምንም ተራ ቋንቋ ኾኖ የትምህርት መጽሐፍ ባይኖረው በሕዝቡ ዘንድ ዋና ቋንቋ ዐምሐርኛ ኾኖ የቤተ መንግሥቱም የቤተ ክህነቱም ዋና ትምህርት ግዕዝ ነበር።

በዚያም ጊዜ ዐምሐርኛ እንደ ተራ ቋንቋ ተቆጥሮ በልዩ ልዩ የዐምሐራ አገሮች ውስጥ ይነገር የነበረው ልዩ ልዩ ቃልና የንግግር ስልት ከወዴት እንደ ተነገረ እንዲታወቅ መዝገበ ቃላትና የሰዋሰው መጽሐፍ የጻፈለት ሳይኖር በዝርው ቃልነት ሲነገር እስካኹን ድረስ ኖረ ። በዚኽ ምክንያት በእየ አውራጃው ይነገር የነበረው ዐማርኛ እየ ተረሳና እየ ተለዋወጠ እየ ሞተ በርሱ ፈንታ ከነጋዴና ከስደተኛ የሚነገር ባዕድ ቋንቋ እየ ተተካ በመኖሩ የጥንቱን ዐማርኛ ለማግኘትና ለማወቅ ለሥራውም አስቸጋሪ ኾነ ። ማንኛውም ቋንቋ ከአባቶች ሲወርድ ሲዋረድ መጥቶ በትምህርት ቤት እየ ተነገረና እየ ተራባ ርስ በርሱም እየ ተካለሰና እየ ተራዘመ ካልሔደ የቋንቋ ባህልና ኅይለ ቃል የአገር ልማድም በእየ ጊዜው እየ ተለዋወጠ ይሔዳል። ከዚኽ በኋላ ሕዝቡ የቀድሞ የአባቶቹንና የሀገሩን ታሪክ ወደ አለማወቅ ይደርሳል። ያገሩም ክብሩና ሥልጣኑ አባቶቹ ነገሥታት መንግሥታቸውን ሲገዙበትና ሲአስተዳድሩበት የነበረው ዐማርኛ ቋንቋ ነው እንጂ በባዕድ አገር ቋንቋ ሥልጣንና ክብር የሚከበር አይደለም። ስለዚኽ ግጻዌ መዝገበ ቃላት የትምህርት ቤት መግቢያ የብርሃን በር ነው። በበር ካልገቡ ቤቱ ድፍንና ዝግ በመኾኑ ሰው አይገባበርም።







ስለ ግጻዌ መዝገበ ቃላት ሐተታ ።

ግጻዌ መዝገበ ቃላት (ማለት) የንግግር ሙሉዎች ቃሎች የተጻፉበት መዝገብ ወይንም የተገለጠበት መዝገብ ማለት ነው። ገጸወ ጻፈ ወይንም ገለጠ ይላል። የትምህርት ቤት ሙሉዎች መዝገብ ቃላት ተጽፈው የሚገኙበትና በእየ ፊደላቱም የሚገለጡበት ግጻዌ መዝገበ ቃላት ነው ። ግጻዌ መዝገበ ቃላትም ያንድ መንበረ መንግሥት ሕዝብ ቋንቋ ተመዝግቦ የተጻፈበት መጽሐፍ ማለት ነው። ማንኛውም የቋንቋ ሥራ በግጻዌ መዝገበ ቃላት (ማለት) በጽሕፈትተመድቦና ተመዝግቦ በቂ የንግግር ስልት ልዩ ልዩም የንግግር ሠረገላ ካላገኘ ካልተሠራበትም በቃል ሲነገር የሚኖረው ቃል ኾሉ ትንፋሽ መኾኑ ነውና አለ ለመባል አይበቃም። ዳግምማንኛውም ኪነ ጥበብ ወይንም የተንቀሳቃሽ አካል ስም የሚወጣለትና በልዩ ልዩ የነገር ስም የሚጠራው ሥራው ተሠርቶ ዐልቆ በአካል ከመታየቱ በኋላ ነው እንጂ ሥራው ተሠርቶ ሳያልቅና በአካል ተገልጦ ሳይታይ አስቀድሞ ስም አይወጣለትም። እንደዚኹም ኵሉ የትምህርት ቤቱ የብርሃን በር መግቢያ የሚኾን የመንግሥቱ ቋንቋ ግጻዌ መዝገበ ቃላትና የሰዋሰው መጻሕፍት ናቸውና የትምህርት ቤት ከመቆሙ አስቀድሞ እነዚኽ መጻሕፍት ሊዘጋጁ የሚገባቸው ናቸው ።

፪ኛ/ ምሳሌ የጦር ሠራዊት ኵሉ ጠላቱን የሚወጋበትና ድል የሚነሣበት ልዩ ልዩ የበዳፀብት (የጦር መሣሪያን) ለብሶና ተጠርሮ ነው እንጂ ባዶ እጁን ተሰልፎ አይደለም ።

፫ኛ/ ምሳሌ የመንግሥቱ ትምህርት ቤትና የትምህርት መጻሕፍት ወይንም ግጻዌ መዝገበ ቃላት እንደ ብርሃንና ዐይን እንደ ዦሮና ድምፅ ናቸው። ዐይን የፀሐይን ብርሃን ካላገኘ አካልና መዳሰስ የሌለውን በጨለማ ውስጥ የሚቀርብለትን ረቂቁን ቀለም ዐይቶሳ ማንበብ ይቅርና ቀለሙን በሰው አካል አምሳል ቀርጾ በዐይኑ ላይ ቢአቀርቡለትና ቢለግቱለት ከቶ አያየውም ። ዦሮም የሚነበበውን ልዩ ልዩ ድምፅን ካልሰማ አካልና ግዙፍ (ውፍረት) መዳሰስምያላቸውን ሥራዎች ኵሉ በመስሚያው (በዦሮው) ላይ ቢለግቱለት ከመክበድ በቀር ድምፅ ኾኖ አይሰማውም ። 

ተደጋግሞ እንደ ታተተው ቋንቋ የንጉሠ ነገሥቱን ሕዝብ የሚአስተሣሥር የአካለ ሥጋና የአካለ አዕምሮ የንግግር መንፈስ ነው። የመንበረ መንግሥቱም ቋንቋ ለሕዝቡ የአንድነት ባሕርየ ማኅበር ነውና የመንግሥቱ ሕዝብ ባሕርየ መንፈስ አንድ አካል ኾኖ በዐሳብ ይተሳሰራል ። በኢትዮጵያ ፴ ሚሊዮን ሕዝቦች ቢገኙ የእነዚኽ ባሕርየ መንፈስ  (ማለት ሕገ -
ብሔር) ወይንም በዐማርኛ ንግግር የሚነገሩት ልዩ ልዩ ነገረ መንግሥት (ጉዳይ) ፴ ሚሊዮን ሕዝብ የሚአስተሳስራቸው የዐማርኛ ቋንቋ መንፈሰ ፊደል አንድ ነው። ባሕርየ መፈስም ማለት ፴  ሚሊዮኑ ሕዝብ በቁጥርና በአካል ልዩ ልዩ ሲኾኑ በዐብ መተባበርና መግባባት በሀገርም ነፃነት አንድ መኾን ሀብተ መንግሥቱንም የሚአስፋፋበት የንግግር ባሕርይ ማለት ነው።ቁጥር ስፍርም የሌላቸው የአንድ ንጉሠ ነገሥት መንበረ መንግሥት ሕዝብ በአንድ ሕገ መንግሥት ይተዳደራሉ። ሕገ መንግሥትም መገለጫው ከሕዝቡ መንፈሰ ልቡና እየ ፈለቀ ከድምፅና ከትንፋሽ ጋራ ተዋሕዶ እየ ወጣ ሕዝበ ምድሩ የሚነጋገሩበት ልዩ ልዩ ሥርዐተ መንግሥት ነው ።
ከቃልና ከትንፋሽም ጋር እየ ወጣ የሚነገረው ሕገ መንግሥት እንደ ፀሐይ ብርሃን ከምላቱ ሳይከፈልና ሉ ሚሊዮኑ ሕዝብ የድምፅ ክፍል ድርሻ ለእየ ብቻቸው ሳይኖርባቸው በምላት ይሰሙታል። ስለዚኽም በድምፅና በትንፋሽ ሠረገላነት ለዦሮ ጎልቶ የሚነገረው ቋንቋ ኅይለ መንፈስ (ሕገ ብሔር) ነው ተባለ።
ኢትዮጵያ በመንግሥት ከተመሠረተች ዠምሮ በንጉሠ ነገሥቱ ግዛት ውስጥ ያሉ ቋንቆች ብዙ ሲኾኑ እስካኹን ድረስ የቤተ መንግሥቱ ዋኖች ቋንቆች ግዕዝ ትግሪኛ ዐማሪኛ ናቸው። እነዚኽም ግዕዝና ትግሪኛ ዐማሪኛ የአንድ የሴም ቋንቆች ስለ ኾኑ ከዕብራይስጥና ከዐረቢው ቃላት አንድነት ስላላቸው የቋንቋቸው መንገድ አንድ ነው። እነዚኽም ፮ ቋንቆች የግሣቸው አረባብና አሠጋገር አሰራረዝም የድምፃቸው አነዛዘርና የሰዋሰዋቸው መንገድም አነጋገር አንድ ጠባይ ስለ ኾኑ ከአንድ ዛፍ ላይ እንደሚለቀሙ ፍሬያት ያሉ ናቸው። ከአንድ ዛፍ ላይ የሚለቀሙ ፍሬያት ወደ ልዩ ልዩ አገር ተወስደዉና ተዘርተው ቢበቅሉ ቢአፈሩም በእየ ተዘሩበት አገር የፍሬነታቸው ስም የቅጠላቸው ቀለም የፍሬአቸው ጣዕም ከቶ እንደ እማይለወጥ እነዚኽም የሴም ቋንቆች ግዕዝና ዐማሪኛ ትግሪኛ ዕብራይስጥ ዐረቢ የዘመን ርቀት በትምህርትወንበር ካለመገናኘት የተነሣ አንድነት የሌላቸው አስመስሎዋቸዋል።

ግዕዝ ዐማሪኛ ትግሪኛ ዕብራይስጥ ዐረብ በመንፈሰ ንባብ አንድ መኾን።

እነዚኽም ግዕዝና ትግሪኛ ዐምሐሪኛ ቋንቆች ከዕብራይስጥና ከዐረቢ ቃላት ጋራ አንድ መንፈስ መኾናቸው የሚታወቀው በተከታዩ ጽሕፈት ነው።         

ሥረዐተ መንግሥተ ኢትዮጵያ

በኢትዮጵያ የነገሡ ነገሥታት ዜና መንግሥታቸውና ትእምርተ ሥልጣነ መንግሥታቸው ኒሻናቸው ዐላማቸው ስመ መንግሥታቸው ከቀድሞ ዠምሮ ሲወርድ ሲዋረድ እስከ ግርማዊ ቀዳማዊ ኃይለ ሥላሴ ዘመነ መንግሥት ድረስና ከዚያም በኋላ ለሚነሡ ትውልድ ለይሁዳ ከተነገረ ትንቢት የተወረሰ ነው። ዜና መንግስቱም ሞዐ አንበሳ ዘእምነገደ ይሁዳ ዘእም ውስተ ሥርዉ ለዳዊት ሥዩመ እግዚአብሔር» ። ያለው ነው። ዐማሪኛ እነሆ ከይሁዳ ወገን ከዳዊት ሥር የተወለደ አንበሳ አሸነፈ» ተብሎ በራዕየ ዮሐንስ ምዕራፍ ፮ ቁ ፮ የተጻፈዉን የኢትዮጵያ ነገሥታት ከይሁዳ ወገን ከተወለደ ከዳዊት ሥር ነን ሲሉ ትእምርተ መስቀልን የለበሰና በግርማ ምፍርህ የተጠረረ አንበሳን በዐላማቸውና ብማኅተማቸው በገንዘባቸው ላይ «ሞዐ አንበሳ» የሚል ሥለው እስከ ዘላለም ሳይለውጥ ይኖራል። ይኸም ሞዐ አንበሳ የተባለው በኦሪ ዘፍጥረት ምዕ ፵፲ ቁ ፲። «ያንበሳ ግልገል ልጄ ሆይ ይሁዳ ከምርኮ ወጣኽ እንደ አንበሳ እንደ ሴትም አንበሳ ተንበርክከኽ ተኛኽም ያስነሣው ዘንድ ማን ይችላል። በትር ከይሁዳ አይጠፋም የገዥም ዘንግ ከእግሮቹ ማኽል አይጠፋም»። የተባለው መንግሥተ ዳዊት ከልደት በፊት ፮፻፹፰ ዐመት ከልደተ ክርስቶስ ወዲኽ ፪ሺ፲፻፵፮ በድምሩ ፫ሺህ፮፻፴፫ ዐመታት ያኽል ጠፍቶ ሲኖር ግን ከዳዊት ሥር የበቀለው የኢትዮጵያ መንበረ መንግሥት ከዚኽ ከተጠቀሰው ትንቢት ሕይወተ መንግሥቱ ሳይለወጥ በእግዚአብሔር ረድኤት ተጥብቆ ይኖራል። ስለዚኽ «በትረ መንግሥት ከይሁዳ አይጠፋም። የገዥም ዘንግ ከእግሮቹ ምኻክል» የተባለው በኢትዮጵያ መንግሥት ተፈጽሞ ብዘርዐ መንግሥቱዋ የዘላለም አክሊል መንግሥቱዋን ተቅዳጅቶ ይኖራል። ኒሻኑም የሰሎሞን ኒሻን ነው።

ስመ ነገሥታተ ኢትዮጵያ።
ስመ መንግሥቱም ዐጤ ጃንሆይ (ጋንሆይ) እንዳለው ያለ ነው። ዐጤ የተባለ ስመ መንግሥት በዕብራይስጥ «ዐጤሬት» ያለውን ነው። «ዐጤሬትም» ማለት ትርጓሜው አክሊል ዘውድ ማለት ነው። አክሊል ዘውድ በንጉሥ ራስ ላይ ተቀዳጅቶ (ተደፍቶ) እንደሚውል እንዲኹ ከሕዝበ መንግሥቱ በላይ ኾኖ በሕገ መንግሥቱ ያስተዳድራልና ስለዚኽ »ዐጤ» ዘውድተባለ። ይኸም «ዐጤ» የተባለ ቃል በዕብራይስጥ ልሳን «ዐጤሬት» ካለው ግሥ የወጣ ዘር ስም ነው። «ዐጣርም» ማለት አክሊልን ዘውድን ተቀዳጀ ማለት ነው። 

ኢትዮጵያ ሥርዐተ መንግሥቱዋና ሥርዐተ ቤተ ክርስቲያኑዋ የሕዝቡም ልማደ ንብረት ከእስራኤል የወረደ ነውና የቤተ ሰብእን ስም ትሠይማለች። ከዚኽ የተነሣ ለንጉሠ ነገሥቱ የክብረ መንግሥትን ስም ለመስጠትና ከኹሉ በላይ ያለ ነው ለማለት ይኸንን ስም ሠየሙለት። ግን የዕብራይስጡ ቃል «ዐጤሬት» የሚለውን ዐማርኛ ቃል ሬትን ጎርዶ «ዐጤ» ብቻ ብሎ መሠየሙ ከዘመን ብዛት የተነሣ የቋንቋ ቃል መለዋወጡ አይቀርምና የኋላ ሰዎች ሳይጽፉ የትውት ይመስላል። ዐጤሬትም የተባለ በዕብራይስጥ ልሳን ዘውድ አክሊል መኾኑን የሚአስርዳ በዕብራይስጥ መጽሐፍ ቅዱስ በወንጌለ ዮሐንስ ምዕ ፩፲ ቁ ፪ ጌታችን ኢየሱስ ክርስቶስ ከተሰቀለ በኋላ አይሁድ ሲዘባበቱበት «የአይሁድ ንጉሥ ነኝ ትላለኽና አክሊል ዘውድ ይገባኻል» ሲሉ የእሾህ አክሊልን ጎንጉንው በራሱ ላይ የደፉትን አክሊለ ሦክ «ዐጤሬት» ይለዋል። በዕብራይስጥ ልሳን ቃሉም እንደዚኽ ነው። »ዋይሳራጉ አንሼይ ሐፃብ ዐጤሬት ቆጺም ዋያሲሙ ዐል ሮሾ»። ትርጓሜውም «ዋይሳራጉ» ያለው ጎነጎን «አንሼይ ሐፃብ» ጭፍሮች የእሾኽ አክሊልን ጎነጎኑ በራሱ ላይ አቀዳጁት ደፉለት ይለዋል። ዳግመኛ የቋንቋ ግሥ ኩሉ አንዱን ቃል በድርብ ግሥ እያሠገረ ይፈታዋልና «ዐጣር» ዐጥርን «ዐጠረ» ይለዋል። ግዕዙም እንደ ዕብራይስጥ »ሐፀረ» ዐጥርን »ዐጠረ» »ሐፁር ዐጥር» ይለዋል። ግዕዙም »ሐፀር»ብሎ በሐመሩ ሐ ቢገሠው ዕብራይስጡ «ዐጣር» ብሎ በዐይኑ ዐ ቢገሠው ሐመሩ ሐና ዐይኑ ዐ በድምፅ መነዘርና በጠባያቸው ቤታውያን ፊደሎች ተቀራራቢም ስለ ኾኑ ዕብራይስጡ ዐጣር ያለውን ግዕዝ ሐፀረ ዐጠረ አለው።

ጃንሆይ የተባለም ስመ መንግሥት ከፋርስ የመጣ ነው። ሕለተ ወርቁን (በትረ መንግሥቱን) «ሰውለ ጃን ሰውለ ጀነልመሊክ» ይለዋል። ሰውለ ጃን ሰውለ ጃነልመሊክ «ማለትም ሥልጣነ ኅይለ መንግሥት ማለት ነው። ጃንሆይ ጃን ለብቻው ስም ኾኖ ሆይ ከዐማሪኛው የተጬመረ ቃል ይመስላል እንጂ ሥረ ወጥ ፊደል አይደለም። ማስረጃ ጌታ በሚለው ቃል ላይ ጌታዬ ጌታዬ ሆይ እንደ ተባለው ያለ ነው። ኹለተኛ አስተያየት ጌኔሆይ ጃንሆይ ማለት በኢትዮጵያ ውስጥ በቀድሞ ዐማርኛ ንጉሥ ወይንም ንግሥት ማለት ነበር። ይኸም ቃል ስመ ንጉሥ መኾኑ የሚታወቀው ዛሬ የጎፋዋን ንግሥት ጌኔ (ጀኔ) በማለታቸው ይታወቃል።

ጎፋ ጌኔ (ጀኔ) ማለት የጎፋ ገዥ ንግሥት ማለት ነው። ይኸውም ስም ከዐማርኛ ቃል የተወረሰ ስም ነው እንጂ የጎፋ ቋንቋ አይደለም። የዐምሐራ መንግሥት ከግራኝ በፊት ጎፋን ይቅርና ከመርዌ እስከ ዑጋንዳን ዐልፎ ይገዛ ነበረ ይባላልና የኢትዮጵያ ንጉሠ ነገሥት መንግሥት በዚኽ  ስመ መንግሥት ይጠራ እንደ ነበረ ይኸ ስም ከዚያ በመወረሱ ይታወቃል። በሸዋ (በዐማራውም) አገሮች ትልልቆቹን እመቤቶችን ጌነሆይ ጀኔሆይ እገሊት እየተባሉ ሲጠሩ እንሰማ ነበር። «ጌነሆይ (ጀኔሆይ)» ገና ጀ ይወራረሳሉ። ሲወራረሱም ወንጌል ያለውን ወንጀል ዐረጀ ዐሮጌ ዕርጅና ዕርግና እንጂ እንጊ እንጀራ እንገራ እያለ ይለዋወጣል።

«ገና ጌና»ማለት እመቤት ወይዘሮ ባለጠጋ ማለት ነው። «ገና ጌና» የተባለ የገና በዐል ስም ትርጓሜ ይኸ ነው። በዐረቢ «ገኒየ» በጣም ባለጠጋን ብዙ ሀብታምን ኾነ ዳግም ገና ያለውን አጥብቆ አንብቦ «አመሰገነ  ጊናኡን» ምስጋና የሚለውን በግዕዙ «ገነየ ገዛ አስገዛ» የሚለው ከገነሆይ (ከጃንሆይ) አንድ ቃል ነው። በዐረቢም ገነየ በጣም ባለጠጋን ኾነ የሚለውን ግሥ ስም አድርጎ በሚጠራበት ጌኔ በእምር እመቤት ወይዘሮ ይላታል።

በዐማርኛም ከኹሉ በላይ ለማለት ገነነ ጀነነ ገናናን  ልዑለ ልዑላንን ኾነ ለማለት ገናናው ጀናናው ሆይ ወይም ጋን ሆይ ጃን ሆይ ከኹሉ በላይ የኾነ ራስ ማለቱ ነው። ለሰውነት አካል ከራስ በላይ እንደ ሌለ ለሕዝብም ከንጉሠ ነገሥት መንግሥቱ ሌላ ሰው የለም፤፤

በአንዳንድ ታሪክ ጃንሆይ መባል የተዠመረው በዐጤ ሠርፀ ድንግል ስመ መንግሥቱ መለክ ሰገድ የተባለ ከ፩፮፻፹፯ ዐ.ም.ወዲኽ ነው ይባላል። ከዕለታት አንድ ቀን ዐጤ ሠርፀ ድንግል በቋራ በኩል አገርን ለመጎብኘት ሔዶ ሳለ ባላገሩ የንጉሡን መምጣት ስለ ሰሙ ለመቀበል ተሰብስበው መጥተው ጃንሆይ ጃንሆይ እያሉ ንጉሣዊ አቀባበል ስለ ተቀበሉት ወዲያው ጃንሆይ ማለት ምን ማለት ነው ብሎ ቢጠይቅ በቋራ ቋንቋ ጃንሆይ ዘሆን ማለት ነው ቋሮች ዘሆንእህላቸውን ሲበላባቸው ተሰብስበው ጃንሆይ ጃንሆይ ሲሉት መብላቱን ትቶ ይሔድ ስለነበር በዚያ ልማድ ዛሬም እርስዎን አክብረው ጃንሆይ ብለው ደስታቸውን ገለጡልዎት ብለው ነገሩት ይኽ ስም ለኔ ይገባል ብሎ ይጠራበት ስለ ነበረ ከዚያ ወዲኽ የኢትዮጵያ ነገሥታት ስመ መንግሥትን ኾነ ይባላል።

እቴጌ ስለ ተባለ ስም አመጣጥ።
እቴጌም የተባለ ስመ መንግሥት ከዐረቢ የመጣ ቃል ነው የዐረቢ ቃሙሰ (መዝገበ ቃላት)
ታጀ ተወጀ ዘውድን አክሊልን ተቀዳጀ  ደፋ አታጂያ አታጊያ እቴጌ ዘውድ አክሊልማለት ነው።
እጨጌ የተባለ ስም ከወላሞኛ ቋንቋ የተገኘ ነው።

አቡነ ተክለ ሃይማኖት በገድላቸው እንደ ተነገረው ዳሞት በተባለው ሀገረ ስብከታቸው ሲያስተምሩና ብዙ ተአምራት ሲአደርጉ እያዩ በማክበር ጨጋ ይሉአቸው ነበሩ። በወላሞ ቋንቋ ጨጋ ማለት በጣም የከበረ ሽማግሌ ማለት ነው። (ሐተ) ሽማግሌም ሲባል በጣም ያረጀ ማለት አይደለም መሐከለኛ ድልድል ክቡር ሽማግሌ ማለት ነው። ስለዚኽ በዚያ ልማድ ወላሞዎች ጨጋ እያሉ ሲጠሩአቸው የነበረው ልማድ ከዚያ ተያይዞ ስለ መጣ የደብረ ሊባኖስ መምህረ ገዳም እጨጌ እየ ተባለ ሲጠራ ይኖራል።

የአዳም መዐርገ ተፈጥሮና ከእግዚአብሔር በተገኘ ቃል የመነጋገር ሐተታ።

የሰው ተፈጥሮ ከ፬ ባሕርይ ነው የተፈጠረው ፪ኛው ባሕርይ የዕንጨት ባሕርይ ነው ፫ኛው  የእንሰሳ ባሕርይ ነው የዕንጨትና የእንሰሳት ባሕርይ በነፋስ በፀሐይ በዝናም ያድጋሉ በኋላ ዐርጅተው ይለወጣሉ። ፬ኛው መልአካዊ ባሕርይ ነው ማለት እሱዋም የነፍስ ባሕርይ ናት የነፍስ ባሕርይና አካልም አያድግም በዘመንም ብዛት አያርጅም አይለወጥም ነፍስ በተፈጠረች ጊዜ ፍጽምት ናት እንጂ እንደ ሥጋ ማነስ ማደግ በእየ ጊዜውም መለዋወጥ የለባትም ከፍጽምነትዋም ምንም ጊዜ አትለወጥም ምሳሌዋም እሳትና ውኅ ናቸው። እሳት ከተፈጠረበት ቀን ዠምሮ የማያቃጥልና የማይፋጅ ኾኖ የተገኘበ ጊዟ የለም። ውኅም ያለ ርጥበትና ያለ መፍሰስ የረጋ ኾኖ የተገኘበት ጊዜ የለም። እንደዚኹ ነፍሰ ባሕርይ ፍጽምት ስለ ኾነች ያለ ንግግርና ያለ ማስተዋል ያለ አዕምሮም ኾና የተገኘችበት ጊዜ የላትም። ስለ ዚኽ የነፍስ ባሕርይ በዘለዐለም መኖርና በነባቢትነት በለባዊትነት (ልበኛነት ባለ አዕምሮ) ላይ ራሱዋ ሥልጣን ናት በዚኽም ምክንያት ነፍስ በተፈጥሮ ፍጽምት ስለ ኾነች በፊደል ንግግር ሥልጣን ተሰጣት በዚኽም በአዕምሮ ጠባይዕ ማስተዋል ከሥጋ ጋራ በተፈጠረች ጊዜ የእሱዋ ባሕርይና የሥጋ ባሕርይ በአካል ተዋሕደው ግዙፍ ቁመት ያለው አካል በመኾኑ አዳም ተባለ።ስለ ዚኽ አዳም በተፈጥሮ የማይለወጥ ፍጹም ስለ ኾነ በሥጋ አካልነትና በነፍስ ባሕርይ በፊደል ንግግር ሥልጣን ተሰጠው። አዳምም በዚኽ ምክንያት ባለ አዕምሮ ስለ ኾነ በነፍሳዊ ባሕርይ ከፊደል በሚነገር ቋንቋ ከፈጣሪው ጋራ ተነጋገረ። ከአዳምም በፊት ሌላ የሰው ፍጥረት ስለ አልነበር በፈጣሪውና በአዳም መኻከል በፊደል የሚነገረው ቋንቋ አንድ ብቻ ነበረ። ንግግርንም ለአዳም ለማስታወቅ የዠመረው ፈጣሪው ነው የቋንቋም መገለጫ ከእግዚአብሔር ነቅቶ በተነገረ ቋንቋ ዛሬ በዐለሙ ኹሉ ያሉ ሕዝበ ምድር በልዩ ልዩ ቋንቋ  የሚናገሩበት አሌፍ አ ቤት በጋሜል ገ ዳሌጥ ደ ሄ ሀ  ዋው  ወ ዛይ  ዘ እስከ ታው ድረስ ባለው ፊደል ተናባቢነት ነው ። በፊደልም ንግግር የአዳም ልጆች ብቻ ይነጋገሩበታል እንጂ እንስሳት አራዊት ምንም ምላስ ቢኖራቸው በፊደል ተናባቢነት ቃልን አይናገሩም። የእንሰሳት ተፈጥሮ ምንም እንደ አዳም ካራቱ ባሕርያተ ሥጋ ቢኾን ከእነሱ ተፈጥሮ በላይ ለአዳም ተጨምረው የተሰጡት ልዩዎች ማዕርጎች ናቸው መዐረገ ተፈጥሮ በእግዚአብሔር አርአያ አምሳል መፈጠሩ ነው ። ማስረጃውም እንደዚኽ ነው «እግዚአብሔር ባረካቸው እንዲኽም አላቸው ብዙ ተባዙ ምድርንም ምሉዋት ግዙዋት የባሕርንም ዐሣ የሰማዩንም ዎፍ በምድር ላይ የሚንቀሳቀሰውንም እንስሳ ኹሉ ግዙ» ብሎ በኹሉ ላይ ሥልጣን መስጠቱ ነው። ኦሪ ዘፍ ምዕ መዐርግ «እግዚአብሔር አምላክ ሰውን ከመሬት ፈጠረ ባፍንጫውም የሕይወት እስትንፋስን እፍ አለበት ሰውም ሕይወት ያለው ነፍስ ኾነ» የተባለው ነው። ስለዚኽ የሰው ዘር ኹሉ አዕምሮን ለብዎን (ዕውቀትን) በሚሰጥ ቃል በፊደል ንባብ ይነጋገራል። አዳምም ለዘለዐለሙ ሕያው (የማይሞት) ኾኖ መኖሩን በፍጹም እንዳይተማመን መልካምና ክፉን ከምታስታውቅ ዛፍ እንዳትበላ ከሱዋ በበላኽ ቀን የሞት ሞት ትሞታለኽ ብሎ ፈጣሪው አዘዘው። እሱም ያዘዘውን ትእዛዝ ተላልፎ የተከለከለውን የዛፍ ፍሬ በላ። እሱም ትእዛዝ አፍራሽ መኸኑን ዐውቆ በገነት ማኻል ከፈጣሪው ፊት ተሸሸገ። እግዚአብሔር አምላክም በፊደል በሚነገር ቋንቋ ጠርቶ አዳም አኹን ወዴት ነኽ አለው፡ እሱም በዚያው ፊደል ንግግር በገነት ማኽል ስትመላለስ ድምፅኽን ሰምቼ ፈራኹና ተሸሽጌአለኁ ብሎ እግዚአብሔርነቱ በጠየቀበት ፊደልንባብ መለሰለት፡
  

ሥርዋጽ (ጣልቃ ገብ)።

እግዚአብሔርና አዳም የተነጋገሩበት ቋንቋ ለቋንቋው ኹሉ አርእስተ ነገር ከኾነ በኋላ በሰዎች ኹሉ ማኸል እየ ተስፋፋ የቋንቋ መክፈቻ ሲሆን ዛሬም በፊደል የሚነገር ቋንቋ በበዛበት 
ጊዜ ከቀድሞ ዠምሮ በየትኛው አገር ሲነገር እንደ ኖረ ዛሬስ በየትኛው አገር ሲነገር እንደሚኖር ወይም ጠፍቶ እንደ ኾነ የሚዐውቅ የለም። ግን የቋንቋው ዝርው (ያለ ጽሕፈት) ቃልእግዚአብሔርና አዳም ተነጋገሩበት የሚባለው ያው ዛሬ የሚነገረው ፊደልና ቃል ነው ዛሬምሳይለወጥ  አ  ቢ  ሲ  ዲ ወይም አሊፍ  አ ቤት  በ መኾኑ በዐለሙ ኹሉ የሚነጋገሩበትና የንባብ አርእስት መኾኑ በጎላ በተረዳ ነገር ታውቋል። የፊደል ንባብም ለአዳም ከፈጣሪው ከተሰጠው ከትንፋሽ ጋራ እየ ተዋሐደና ከአዕምሮ ውስጥ እየ ገነፈለ እየ ጎሳም ይወጣል እንጂ ንግግር ያለ ትንፋሽ አንዲት ቃል እንኳ አይነገርም በፊደል የሚነገረው ቃል የአዕምሮ ሀብት ነው።
፫ኛ ቋንቋ የተስፋፋው በሰናዖር (በባቢሎን) ግንብ ጊዜ ነው።  

ከአዳም እስከ ጥፋት ውኅ ድረስ የነበሩ ትውልድ ይነጋገሩበት የነበረው ቋንቋ ያው ለአዳም የተሰጠ ቋንቋ ነበር ከጥፋት ውኅ በኋላ የነበሩ ሰዎች ኖኅ ከጥፋት ውኅ የዳነበትን ርዝመቱ ፬፻ ክንድ ወርዱ ፶ ክንድ ከፍታው ፴ ክንድ የሠራውን መርከብ ዐይተው እነሱም ዳግመኛ ከሚመጣ መቅሠፍት ለመዳን ቁመቱ እስከ ሰማይ የሚደርስ ግንብ ሊሠሩ በዠመሩ ጊዜ ፪ቋንቋይናገሩ የነበሩትን ቋንቋቸውን ደበላልቆ ለይቶና አብዝቶ ቋንቋ ለቋንቋ እንዳይተዋወቁ አድርጎ ሥራውን እንዳይሠሩ አደረጋቸው። ማስረጃ ኦሪት ዘፍ.ምዕ. ፩፪ ቁ ፪ ምድርም ኹሉ  ፪ ቋንቋ ፪ ነገርም ነበረች አንዱም አንዱ ባልንጀራውን አለ ኑ ጡብ እንሥራ በእሳትም እንተኩሰው ከምድርም ላይ እንዳንበታተን ቁመቱ እስከ ሰማይ የሚደርስ ሕንፃ (ዐዳራሽ ሰገነት) ለእኛ መኖሪያ ኑ እንሥራ አሉ እግዚአብሔርም እነሆ እነርሱ ፪ ወገን ኩሉም ፪ ቋንቋ ናቸውይኸንንም ለማድረግ ዠመሩ።አኹን ለመሥራት ያሰቡትን አንከልክላቸው ኑ እንውረድና  ፪ም ፪ የባልንጀራውን ነገር እንዳይሰማ ቋንቋቸውን እንደባልቅባቸው (በቋንቋ እንለያያቸው) አለ» ከዚያ በፊት ከአዳም ዠምሮ እስከ ዚያ ዘመን ድረስ ባ፪ፊደል ንባብ ፪ቋንቋ ይነገር የነበረ (የልሳን ንግግር) የእግዚአብሔር መንፈስ አባዝቶ የሰውንም የሥራ መንፈሰ ፈቃድ ለያይቶ ሊሠሩት የዠመሩትን ሕንፃ ማኅፈድ (የሰገነት ግንብ) አስተዋቸው። እንግዲኽ ቋንቋ የሰውንየዐሳቡን ፈቃድ መገበያያና መፈጻጸሚያ መኾኑ ከዚኽ በላይ የተጠቀሰው ጥቅስ የሚአስረዳንነው ዛሬውንም ቋንቋ ለቋንቋ ለእየ ብቻ የኾነ ሕዝብ ኹሉ ዐሳብ ላሳብ አይተዋወቅም በኑሮናበኑሮና በመንፈሰ ልቡናም አይገባባም ግን ይኸስ ይቅርና በፍቅር መንፈስ ካልተግባባ ሰውና ሰው የሰውና የአውሬ የአንድነት ኑሮ ያኽል ነው ማለት ይቻላል እንግዲያስ በቃል የሚነገር ፊደል የቋንቋ መነጋገሪያና የዐሳብ መግለጫ እንዲኾን አዳም ከእግዚአብሔር የዕውቀት መሪ የሚኾን ሕይወትን ተቀብሎ ከእግዚአብሔር ጋራ ተነጋገረበት ከተባለ ፊደልና ልዩ ልዩ ቋንቋ ንብረተ ሰብእናን ሕይወተ ሰብእን ሊአስፋፋበት ከእግዚአብሔር ለሰው የተሰጠ ነው። ከአዳምም ዠምሮ እስከ ብዙዎች ዘመናት ድረስ ማለት ሥዕለ ፊደል እስከ ተገለጠበት ዘመን ድረስ የሰው አዕምሮና ንብረት የሕፃንነት ዘመን ስለ ነበረ ሥዕለ ጽሕፈት በፊደል አምሳል አልተገለጠም ነበረ በዚያ ዘመንም የሚነጋገሩበት ልዩ ልዩ ዐሳብ በሥዕለ ጽሕፈት ባልተሰበሰበና ቃሉ ባልተወሰነ በዝርው ቃል ነበረ።

ስለዚኽ ሰው ከእንስሳትና አራዊት ተለይቶ በአካለ ሥጋ ተፈጥሮ ደግሞ በነፍስ ባሕርይ ሕያውነትና ላባዊነት ነባቢነት የተሰጠው ስለ ኾነ አዕምሮው በኅይለ መንፈስ ልቡና እየተቃኘ በተሰጠው ቋንቋ መልካምንና ክፉውን ለይቶ ይናገራል ። በዐሳቡ ውስጥ የተጸነሰውንም ሊሠራውና በጽሕፈትም ሊገልጠው ሊያስታውቀውም ያሰበውን ከሕሊናው እያመነጨ በተሰጠውምቋንቋ ከአንደበቱ እያገነፈለ በንግግር ይገልጠዋል ከተገለጠም በኋላ የነገሩ ዝርዝር በሥዕለ ፊደል ሥግው ኾኖ (ማለት ዐይነ ገብና የቀለም አካል ኾኖ) ሲነበብ ሲተረጎም ይኖራል ስለዚኽሰው ተናገረ አለ (ቃለ) ይባላል እንጂ ዘይቤ በሌለው ድምጥ እንደ እንስሳት ጮኸ አይባልም ሰው በዘይቤ መንገድ ይናገራል መባሉ እግዚአብሔር ከአዳም ጋራ በተነጋገረበት ፊደል ንባብ ነው እንጂ ልሳን (ምላስ) ለሰው በመሰጠቱ ብቻ አይደለም ምላስ የተሰጠው ኹሉ በፊደል ንባብ የሚናገር ቢኾን እንስሳትና አራዊት ምላስ አላቸው መነጋገር በቻሉ ነበሩ ግን ለሰው የተሰጠ መንፈስ አዕምሮ ለእንስሳት አርዊት ስላልተሰጣቸው ምላሳቸው በሐም (ዲዳ) ነው። በግዕዝ በሐም ዲዳ ማለት ነው በሐም በግዕዝና በዕብራይስጥ ተመሳሳይ ንባብ ስለ ኾነ በሐምብሔ,ማ በዕብራይስጥ ከብት ማለት ነው። ለሰው ልሳን (ምላስም) ፫ፍቾች አሉት ፪ኛው ፍችቋንቋ ማለት ነው ፫ኛው ጣዕምን ጣፋጭን መራራን በሪድን ሙቀትን የሚለይበትና ንግግር የሚነገርበት ነው ምላስም በተባለ ጊዜ ተናጋሪ ምላስና ዲዳ ምላስ አለ ተናጋሪ ምላስ የሰው ነው ዲዳ በሐም ምላስ የእንስሳት  የአራዊት ነው ስለ እዚኽ በፊደል የሚነገር የቋንቋ ልሳን ኹሉ በመንፈስ ቅዱስ አሳሳቢነት ነው የሚነገረው አዳም ተናጋሪ የኾነው ከመንፈስ ቅዱስ በተቀበለው በነፍሳዊ ባሕርዩ በእግዚአብሔር እስትንፋስ ነው እስትንፋስም ስንል በኖ ተኖ እንደ እሚቀር እንደ ሰው እስትንፋስ ያለ እስትንፋስ አይደለምና አምላካዊ ባሕርይ ነው ማስረጃ ከኢዩኤል ትንቢት ምዕራ፫ ቁ ፳፱ ከዚያች ቀን በኋላ እንደዚኽ ይሆናል ሥጋን በለበሰ ኹሉ ላይ መንፈሴን አፈሳለኁ ወንዶች ልጆቻችሁና ሴቶች ልጆቻችኁ ትንቢትን ይናገራሉ ሽማግሎቻችኹም ሕልምን ያልማሉ ጎበዛዝቶችም ራዕይን ያያሉ ደግሞም በወንዶች ባሮቼና በሴቶች ባሮቼ ላይ መንፈሴን አፈሳለኹ በማለቱ ያስረዳናል በሰናዖር ግንብ ጊዜ በሰው ዘር ማኸል መለያየት እንዲኾን እግዚአብሔር ርስ በርሳቸው በሰዎች ልክ ቋንቋን እንደ ዘራባቸው በዚያው ምክንያት በልዩ ልዩ አገር ተለያይተው ኖሩ ከነሱም መበታተን በኋላ የሰው ዘር ያልተዋለደበትና ያልተራባበት ምድረ በዳ የኾነውን አገር እያቀና ቋንቋ ለቋንቋም እየ ተበዳደረ እየ ተከላለሰ በመራባቱ የዐለሙን አንድነት ከፋፍሎት የአንድ የአዳም ልጆች እንደማይተዋወቁ ኾነው ይኖራሉ።ዐለም   ጊዜ ነው የተፈጠረው መዠመሪያ በአዳም መፈጠር ጊዜ ነው ኹለተኛው እግዚአብሔር አዳምን የተለየ ፍጥረት እንዲ አደርገው በአርኣያ እግዚአብ-ሔር ተፈጠረ ተባለ ከእግዚአብሔር መንፈስ ተቀብሎ ሕያው ነፍስንም ኾኖ አዳምም ከኛ እንዳንዱ ኾነ የተባለውን ሥጋ አካላዊ ቃል ኢየሱስ ክርስቶስ በለበሰው ጊዜ ዐለም በዐዲስ ተፈጥሮ ተፈጠረ ስለዚኽ የክርስቶስ ደቀ መዛሙርት (ተማሮች) ዐለሙን ኹሉ እየ ዞሩ እንዲያስተምሩ ተላኩ ሲያስተምሩም ቋንቋን ባለማወቅ ምክንያት እንዳይቸገሩ መንፈስ ቅዱስ ልዩ ልዩ ቋንቋን ገለጠላቸው ምክንያቱም ያ በባቢሎን ሊሠራ የነበረው ሕንፃ ማኅፈድ (ግንብ) እንዳይፈጸም በመካከላቸው ልዩ ልዩ ቋንቋን ፈጥሮ በዐሳብና በፈቃድ የለያያቸውን የእነዚኹኑ ሰዎች ዘሮች በቋንቋ መገናኘት የእግዚአብሔርን መንግሥት እንዲሰብኩላቸው ለሐዋርያቱ በዚያ በባቢሎን ግንብ ጊዜ የተነገረውን ቋንቋ ኹሉ ገለጠላቸው ጌታም በተነሣ በዐርባ ቀን ባረገ በዐሥር ቀን መንፈስ ቅዱስ በሐዋርያት ላይ በአምሳለ ልሳነ እሳት (የእሳት ላንቃ) ወርዶ በእያንዳንዳቸው ላይ ባረፈባቸው ጊዜ ልዩ ልዩ ቋንቋን ተናገሩ የተባለው ፊደሉ ያው ቀድሞአዳም ከእግዚአብሔር ጋራ ተነጋገረበት የተባለው የአሌፍ ቤት  ሀ፡ ለ፡ ሐ፡መ የፊደል ዘር ነው ግን ቋንቋ በእየ ጊዜውና በእየ አውራጃው የሚወለደው የሰው ነገድ የፈጠረው ነውን በእየ ጊዜው የሚለዋወጠው ቋንቋ ብቻ በመኾኑ ቋንቋ ልሳን ሰብእ ተባለ ቋንቋም ልሳነ ሰብእ መባሉ በኅይለ መንፈስ ልቡና አንቀስቃሽነት ሰው ኹሉ ፊደልን ሳይማር በተፈጥሮ ትምህርትና በፊደል ንባብ የተናበበ የቃል ንግግርን ሲናገር ኖሮ ካደገ በኋላ ወደ ትምህርት ቤት ገብቶ ፊደልንም ተምሮ በንባብና በጽሕፈት ንብረተ ዐለምን የሚአስተዳድርበት ስለ ኾነ ነው ግን ከአራዊትና ከእንስሳት አፍ ውስጥ የሚወጣው ድምጥ ዘይቤ የሌለው ነው ተብሎ አለና ማስረጃው ከዚህ ቀጥሎ ተጽፎአል።
 
የበድነ ፍጥረት ድምጥ ማለት (የማይንቀሳቀስ) ልዩ ልዩ ስልቶች አሉት ፪ኛው ስልት በድነ ፍጥረት የሚኾን የደረቀ ሥር ቅጠል በነፋስ ኅይል በተንቀሳቀሰ ጊዜና በሰውና በእንስሳት እግርም በተረገጠ ጊዜ ኮሽ ኮሽ እያለ የሚሰማው ድምጥ ነው የሣር የቅጠል ድምጥ ሲነኩትና ርስ በርሱ ሲአማቱት ሲያጭዱትም ሸክ ሸክ ኮሸሽ ይላል። ኹሉም በእየ ወገኑና በእየ አካሉ ድምጡ እንደ አካሉ ኅይልና ጥናት ይሰማል የ፫ኛው ስልት የዕንጨት ድምጥ ነው የዕንጨትአካል ተሰባሪና ቀረሻሽንቦ በስባሽም ስለ ኾነ ሶቆርጡት ሲፈልጡት በከለለ ድምጥ ሳይኾን ድብ ባለና በአንኳራ ድምጥ ቅው ቅው ኖክ ኖክ ይላል። ዕንጨት ከሣርና ከቅጠል ይልቅ ኅይል ስላለው ድምጡ ራቅ ካለ ቦታ ይሰማል ደንጊያ ከዕንጨት ይልቅ ኅይልና ጥናት ክብደትም ስላለው ሲወቅሩትና ሲሰብሩት ድብ ባለ ድምጥ ኳኳ ይላል የብረታ ብረት ወገንም የኾነ ኹሉ ኅይልና ክብደት ጥኑ አካልም ስላለው ሲደውሉትና ሲአጋጩት በከለለ ድምጥ ከሩቅ ይሰማል የጥበብ ሥራ የኾነ ኹሉ እንደ መድፍም ያለ ሲተኩሱት ግም ብሎ ድምጡ በጋራና በገደል ውስጥ ያስተጋባል የመትረየስም ድምጥ እንደ ነጎድጓድ ጅገጅግታው ይሰማል እንደ ደወልም ያለ በቁላው ሲመቱት ፫ ፡ ፬ ደቂቃ ያኸል በዜማ ስልት ሲአነበንብ ይሰማል በጥበብም የተሠሩ ልዩ ልዩ የኅለይተ ብርት (የመዝሙራት) ዕቆች እንደ በገናና ክራር መሰንቆም እንቢልታና ጸናጽል እንደ ከበሮም ያለ የፊደል ንባብ ሳይኾን በቃለ ኅዘንዚን ድርገታተ ማኅሌትን (ልዩ ልዩ የኾነ የዜማ ድምጥን) ያሰማሉ ደማዊት ነፍሳትም ማለት ከሥጋና ከደም ተፈጥረው ሕያውነት ነዋሪነት የሌላቸው እንስሳት አራዊት ኹሉ እንደ ሰው ምላስ እያላቸው አንቀጸ ፊደልን የሚናገሩበት የመንፈስ አዕምሮ አንደበት ባለማግኘታቸው ፊደል ጠቀስ የሚኾን ድምጥን ብቻ ያሰማሉ ለምሳሌ ላም እንቡዋ ፍየል ሚህ በግ ባዕ ድመት ሚያው ዶሮ ኩኩሉ ጅብ አው ዎፎች ጭው ጭው እያሉ ንባብ ጠቀስ ድምጥን ሲአሰሙ ዥብ ይጮኸል ያጓራል ነብር ይጎደራል በሬ ያገሳል ፈረስ ያስካካል አህያ ያናፋል እንስት ዶሮ ታስካካለች ይባላል እንጂ እንደ ሰው ይናገራል ያነባል ይላል አይባልም።
 
ልሳን ጥንታዊ የኾነ የግዕዝ ቃል ነው ልሳንም በተዛማጅ ቋንቆች ዘንድ ጥሬ ዘር ነው ተዛማጆች ቋንቆችም የተባሉት ግዕዝ ዕብራይስጥ ዐረብ ናቸው ልሳን በዕብራይስጥና በዐረቢ ፊደሎችኹሉ ፪ ቃል ነው በግዕዝ ለሰነ ተናገረ አለ ቀባጠረ ይላል ልሳን በልዩ ልዩ ፊደል በዘርነት ስም ሲነገር መናገሪያ ዘይቤን ማስታወቂያ ቋንቋ ወይንም ምላስ  ማለት ነው።

ፊደልም ልሳን  መባሉ የሰው ነገድ በረባበት በእየ ሰበካውና በእየ አጥቢያው ያለ ሰው ኹሉ ገና የእናቱን ጡት ሲጠባ የንግግር ስሜት የሌለውን እንደ ልቅሶና ደስታ ባለ ድምጥ ጩኸትን ይዠምራል ከፍ ሲልም በጠብይዐ ፍጥረቱ ከአባቱ ከእናቱ የሚሰማውን ቃል በፊደል ድምጥ ብቻ መናገርን ይዠምራል መናገር የሚዠመርበትም ፊደል በዚኽ ዘመን ዐለሙ ኹሉ ልዩ ልዩ ቋንቋን እየ ተማረ አዕምሮ ለአዕምሮ የሚተዋወቅበት »አሌፍ ቤት» ነው። አሌፍ ቤትም ምንም በልዩ ልዩ የፊደል ሥዕልና በቋንቋ ቢለዋወጥ በዐለሙ ኹሉ የድምጡ ስም አንድ አሌፍ ቤት (አልፋ ቤታ) ነው። በፊደልም የመዠመሪያ ትምህርት የሚኾኑት አ አሌፍ በቤት ናቸው እነዚኽም ለፊደል መዠመሪያ ትምህርት መኾናቸው የሚታወቅ ገና አፋቸውን በጣም ባልፈቱ በኹለት በሦስት ዐመት ልጆች አነጋገር ነው።

እነዚኽም ልጆች ካደጉ በኋላ በተማሪ ቤት የሚማሩትን የፊደል ዘር ማንም ሰው ሳያስተምራቸውና ገና የእናታቸውን ጡት ሲጠቡ አዕምሮ ጠባያቸው እየ መራቸው በቃል አበ አባ አባባ አባቴ አባት እመ እማ እማማ እመቤቴ  እናቴ እናት እያሉ በአ  አሌፍ (አልፋ) ምክንያት ምላሳቸውን እየ ለቄዱ ዝርው ቃልን መናገር ይዠምራሉ ካደጉም በኋላ ከአባት ከእናታቸውበሚሰሙት ድምፅ  አበ  አባ አባባ አባቴ አባት  እመ እማ እናቴ እናት ከማለት ዐልፈው በመጽሐፍ ሳይጽፉ በቃል ብቻ የሚነገሩ ዝርዋን ቃላትን በዦሮዋቸው እየ ሰሙ እነዚኽም የፊደሎች ቃሎች በአዕምሮአቸው ላይ እየ ተሣሉ በአንደበታቸው ይናገሩዋቸዋል እነዚኽም አሌፍ ቤት ቤታ ተብለው ከእነ ሠራዊታቸው ለሰው ወገን ኹሉ የአፍ መፍቻ የንባብ መክፈቻ የኾኑት ለሰው በኹለት መንገድ ሀብትና ሥልጣን ይኾናሉ ፪ኛው አስቀድሞ ፊደልን በንባብ መጽሐፍ ሳይማር ተፈጥሮው እየ መራው አበ  አባ አባባ አባቴ አባት እመ እማማ እምዬ እሜታ (ሴት አያት) እናቴ እያለ እየ ተናገረ ወደ ትምህርት ቤት እስከ እሚገባበት ቀን ድረስ ጥቂት በጥቂት እያለ የዕለት ንግግርን በመናገር ንባበ ገብ ይኾናል ከአባትና ከእናቱም ጋራ ዐሳብ ለዐሳብ ይገባቡበታል ፫ኛው ከአባት ከእናቱ እየ ሰማ ይነጋገርበትና የነበረውን የፊደል ዝርው ቃልን መምህሩ በሰባቱ የፊደል እንዚሮች ድምጥን ሰጮችን እነሱም ግዕዝን ካዕብን ሣልስን ራብዕን ሐምስን ሳድስን ሳብዕን ርስ በርሳቸው አወራርሶና አናቦ በሰሌዳና (በብራና) በወረቀት ላይ በቀለም ጽፎ ባስተማረው ጊዜ ፊደል አሌፍ ቤት እንደ ትምህርቱ መጠን ዕውቀትንና ጥበብን ይሰጠዋል የዐለሙን አስተዳደርና የሥነ ፍጥረትንም ባሕርይ ዐዋቂ ይኾናል።

ትምህርትም ቤት ለዐለሙ ኹሉ መንግሥታት የትምህርት መገኛ የዕውቀት መናገጃ ስለ ኾነ ስው ኹሉ አሌፍ ቤትን ለመማር ወደ ትምህርት ቤት ይገባል ይኽውም ለዠማሪ ኹሉ የአፍ መፍቻው የንባብ መክፈቻው ፊደል ስለ ኾነ የትምህርት ቤቱ በር አሌፍ ቤት ነው።በበር ካልገቡ ወደ ቤት ውስጣውስጥ መድረስ እንደ እማይቻል ፊደልንም ካልተማሩ ማንበብና መጻፍ መተርጎምም አይቻልም የፊደል መዠመሪያም አሌፍ ቤት መኾኑ የሚታወቀው በመጽሐፍ ቅዱስ በራዕየ ዮሐንስ በ ፪ ምዕ  በ፱ ቁጥ የእግዚአብሔርን ጥንተ ሕላዌውንና ዘለዐለማዊነቱን ሲናገር «እኔ ነኝ አልፋ (አሌፍ) ኦሜጋ» ይላል። አልፋ (አሌፍ) የእግዚአብሔርን መዠመሪያነቱን ኦሜጋ መጨረሻነቱን የሚአስረዳ ነው።

እንደ ኢትዮጵያም ፊደል የኾነ እንደ ኾነ  ሀ  መዠመሪያ  ፐ መጨረሻ ስለ ኾነ አነ ውእቱ ሀ  ወ  ፐ  እኔ ሀና ፐ ነኝ እንደ ማለት ያለ ነው ስለዚኽ የፊደል መዠመሪያ (አልፋ) አሌፍ ቤት የሴምና የያፌት ነገደ መንግሥት አውራጆች የፊደል መዠመሪያ ነው ግን በኢትዮጵያ ግዕዝ ብቻ ጭፍራውን ዐማሪኛን ይዞ ለአሌፍ ቤት ዐምስተኛ ፊደል በሚኾን በሆይ (በሀሌ-  ታው) ሀ  ሀ ግዕዝ ብሎ ይዠምራል ይኸውም ከሰባ በመጣ ሰቢአን በተባለ በዐረብ ደቡብ አገር በየመን ፊደል ልማድ ነው እሱውም ዲልማን በጻፈው በግዕዝና በእንግሊዝ የሰዋሰው መጽሐፍ ከእነ ፊደሉ ይገኛል ይኸውም የሳባ ፊደል ግዕዝ በግዕዝ ብቻ ይናገራል እንጂ ካዕብ ሥልስ ራብዕ ሐምስ  ሳድስ ሳብዕ የለውም የቀድሞ ሰዎች በዚኽ በሳባ ፊደል ትምህርት ለንግግርና ለሐውልት ጽሕፈት ብቻ ፊደሉን የሚማሩት ይመስል ነበረ  እንጂ እንደ ዛሬ ዘመን በስድስቱ ኆኅያት ፊደል ቋንቋው ተራብቶና ተስፋፍቶ ብዙዎች መጻሕፍቶች ተጽፈው የተመዘገቡበት አይመስልም አለመምሰሉም ከከሣቴ ብርሃን ሰላማ ዠምሮ ለስብከት ወንጌል ወደ ኢትዮጵያ የመጡ የግሪክና የእስያ ተ፲ቱ ቅዱሳን (መነኮሳት) ይኸ የሳባ ፊደል ለመጻሕፍት ድርሰት የሚበቃና ልዩ ልዩ ቃላቱንም ለማወራረስ በሰፊም ለማናበብ የሚኾን በኆኅያተ ፊደልውስጥ እንዚሮችን (ድምጥ ሰጮችን) ባለመስገኘቱ ችግር ስለ ኾነ የትምህርቱ ልማድ እንደ እንደ አገራቸው ፊደል እንዲኾን አቡጊዳ ፊደልን ለንባብ መግቢያ ያደረጉ ይመስላል ከዚያ ዘመን ጀምሮ አቡጊዳ ፊደል ኾኖ በቀድሞ ዘመን በሸዋና በሰሜን ልጆች የፊደል መልመጃ ነበር ዛሬ ከሆይ  ሀ ፊደል በኋላ የገበታ ሐዋርያ (ግብረ ሐዋርያ) ተቀዳሚ ኹኖ ይማሩታል የኾነ ኾኖ በአልፋው  አ ወይም በሆይ  ሀ  በሀሌታው  ሀ  ቢጀመር የፊደሎቹን መልክ ለመለየት ነው እንጂ ልዩ ልዩ ቋንቋ በሚነገርበት ኹሉ የፊደሎቹ ድምጥ አይለዋወጥም።

መቅድመ ፊደል።

  ኛ፻ ዐማርኛ ፊደል ሆይ (ሀሌታው) ሀ ወይም ሀ ለ ሐ መ ተብለው የሚጻፉ የሰባቱ ኆኅያተ ፊደል እንዚሮች ድምጥን ሰጮች ለስድስቱ ምውታን ፊደሎች ለንባብ ሕይወት የሚኾነውን ድምጥን ይሰጣሉ እነዚኽም በቅይጥነት የሚታዩት እንዚሮች የተባሉት ካዕብ  ሁ ሣልስ ሂ ራብዕ ሃ ሐምስ ሄ ሳድስ ህ ሳብዕ ሆ  ቀርተው ሀ፡ ሀ፡ ሀ፡ ሀ፡ ሀ፡ ሀ፡ተብለው ያለ ማንዘሪያ ድምጥ ተነበው ቢኾን ኖሮ የኢትዮጵያ ቋንቋ ግዕዝ በግዕዝ ብቻ ይነገር እንደ ነበረው እንደ ቀድሞ ዘመን ግዕዝ በግዕዝ ብቻ በኾነ ነበረ እነዚኽም ሰባቱ ኆኅያተ ፊደላት በመዠመሪያ ለሚሰጠው ትምህርት የፊደል ዘርን ዐውቆ ወደ ንባብ ለመግባት በስድስት እንዚሮች ድምጥን ሰጮች ተጽፈዋል እንጂ ዐረፍተ ንባብን እየ ሰጡ አዕምሮን ለማስረዳትና የዘይቤ ስሜትን ለመስማት የንባብ ኅይል የላቸውም እነዚኽም ኆኅያተ ፊደላት (የፊደል በሮች) ከዕብራይስጥና ከዐረቢኛ ፊደል ጋራ አንድነት አላቸው የዕብራይስጡና የዐረቢኛው ፊደል (እንዚራው) ድምጥን ሰጭው እንደ እኛ ፊደሎች በሥረ ወጥነት ከፊደሎቹ ጋራ ተቆራኝተው አይገኙም ልዩ ልዩ ነጥብና የጭረት ምልክት በራስጌና በግርጌ እያሳዩና በድምፅ እየ ነዘሩ ልሙጡን ፊደል ግዕዝ ካዕብ ሣልስ ራብዕ ሐምስ ሳድስ ያደርጋሉ ግን የግዕዝ ፊደል በኆኅያረ ፊደላቱ ላይ ሥረ ወጥ ጭረት ሥረ ወጥ ነጥብ ሥረ ወጥ ቀለበት ሥረ ወጥ ቅጥልጥል አንካሳና ልዩ ልዩ ምልክትም እየ ኾኑ ሳይለዋወጡና ግራ ሳያገቡ የንባብ ፍጻሜ ኾነው ለተማሪውና ልዩ ልዩ መጻሕፍትን ለሚያነቡ ኹሉ በጣም ይጠቅማሉ ማለት አንድ ጊዜ ከተማሩአቸው ምሥጢርንእንጂ የንባብ ጉድለትን አያመጡም ማለት ነው ልሙጦች ፊደሎች የተባሉት በግዕዝ ብቻ የሚነገሩት ሀ፡ለ፡ሐ፡መ፡ሠ፡ረ፡ሰ፡ቀ፡ተብለው እስከ ፐ የሚነበቡት ናቸው በድምፅ እንዚራነትም ድምፅን ሰጮች የተባሉት ሁ፡ሉ፡ ሑ፡ሂ፡ሊ፡ሒ፡ሃ፡ላ፡ሓ፡ሄ፡ሌ፡ሔ፡ህ፡ል፡ሕ፡ሆ፡ሎ ፡ኾ፡ እየ ተባሉ እስከ ፐ በስድስት ልዩ ልዩ ድምጥ የሚነገሩት የንባብ መሠረቶች ናቸው እስከ እዚኽ ድረስየምውቶችንና የሕያዋን (የልሙጦችና የድምጥ ሰጮችን) ፊደሎችን መንገድ የሚገልጥ ነው የልዩ ልዩ ፊደሎች አነዛዘር ዐዋጅ።

፫ኛ) የፊደሎች ዐዋጅን ለመማር በተዠመረ ጊዜ ተማሪው በጉሮሮና በትናጋ በምላስ በከንፈር በጥርስ በአፍንጫ ውስጥ (በሰርነቅ) የሚነገሩት ልዩ ልዩ ፊደሎች ማስታወቂያ ዐውጅ ከዚኽ ቀጥሎ የተጻፈው ነው።
በጉሮሮ በትናጋ በምላስ በከንፈር በጥርስ በአፍንጫ ውስጥ በሰርነቅ የሚነገሩ ፯ ናቸው። 

በጉሮሮ የሚነገሩ       ፮                ሀ፡ሐ፡አ፡ዐ፡ኅ፡ናቸው
በትናጋ የሚነገሩ       ፭                ቀ፡ገ፡የ፡ከ፡ኸ፡ናቸው
በምላስ የሚነገሩ       ፮                ደ፡ጠ፡ለ፡ነ፡ተ፡ናቸው
በከንፈር የሚነገሩ      ፯                መ፡በ፡ወ፡ጰ፡ፈ፡ፐ፡ናቸው
በጥርስ የሚነገሩ        ፯                ሠ፡ሰ፡ዘ፡ረ፡ጸ፡ፀ፡ናቸው
በአፍንጫ ውስጥ የሚነገሩ     ፯         ሸ፡ቸ፡ኘ፡ዠ፡ጀ፡ጨ፡ናቸው 

፬ኛ) በአፈ ሙጫነትና በተቀጥላነት የሚነገሩ ፮ ፊደላት ናቸው። 

(ሀ) ካዕብ ሣልስ ራብዕ ሐምስ ሳድስ ሳብዕ እነዚኽ ስድስት ፊደላት በተቀጥላነት በአፈ ሙጫነት ፮ን ዲቃሎች ፊደሎችን ይደቅላሉ የሚደቀሉትም ፊደሎች ው፡ ዩ፡አ፡እ፡ዎ፡ናቸው ሲደቀሉም ግዕዝ ተብሎ ከሚነገረው ከመዠመሪያው ፊደሉ በቀር ከካዕብ ከሣልስ ከራብዕ ከሐምስ ከሳብዕ ውስጥ ከዋነኛው ፊደል ጋራ ከትንፋሽ ውስጥ እየ ተሰሙ ለተነገሩት ፊደል ትራስ እየኾነ ይነገራሉ ካዕብ የተባለ ፊደል ካዕብ ለኾነ ኹሉ በትንፋሽና በድምጥ ስልት የካዕቡን ፊደል መጨረሻ የውን ድምጥ ስሜት ሲለይ ለመረዳት ሁ፡ ካዕብን ሳብ ረገብ አድርጎ ማንበብ ነው ሁ፡ሉ፡ ሙ፡ሩ፡ሱና እነዚኸን የመሳሰሉ ካዕብ ኹሉ ፊደል ሁው፡ሉው፡ሙው፡ሩው፡ተብሎ የተነበበው ካዕብ ሁው ተብሎ በትንፋሽ ድምጥ ከሁ ጋራ ተጣማጅ ኾኖ ይገኛል። 

(ለ) በዩ ሣልስም ፊደል ለኾነ ኹሉ መጨረሻ ትራስ እየ ኾነ የዩ ድምጥ እንዲገኝ ሂ ሣልስን ሳብ ረገብ አድርጎ ሂ፡ሂዩ ሚ፡ሚዩ ሪ፡ሪዩ ሢ፡ሢዩ እየ ተባለ በዐሳብ ሲታሰብ የዩ ድምጥ በተቀጥላነት ሲነበብ ይገኛል።

(ሐ) አ-ም ከሀና ሐ ኅ ዐ በቀር በቅሩት ፊደሎች ላይ የአ ድምፅ በራብዐቸው ይገኛል ይኸውም ራብዕ ቀለምን በመናገር ጊዜ አፍን የሚአስከፍትና ድምጥን ወደ ላይ የሚአቀና የአ ድምጥ ስለ አለበት ነው  አ መነሻ የሚኾነው የግሥ ዘር ስም (ንዑስ አንቀጽ) በሚኾንበት ጊዜ  አ ተለውጦና ተውጦ በአ ድምጥ ፈንታ መን ራብዕ ሲአደርግ ይገኛል (አስ)ማድረግ ማምጣት ማብላት ማጠጣት ብሎ አ ራብዕነቱ ለማ አውርሶና ማ አሰኝቶ እሱም ከማ በኋላ አነቱን ሳይለቅ በራብዕነቱ ድምጥ ይነገራል ይኸውም የዐማርኛ የግዕዙን ግሥ ግሥ አድርጎ በሚነገር ግሥ ኹሉ በመጨረሻ አ ሳይኖርበት በግዕዙ መንገድ በራብዕ ይዘረዘራል ግዕዙ በዐራት ፊደል ሲነገር አሞጽአ አብልዐ የሚለውን ዐማርኛው በሦስት ፊደል አመጣ አበላ ወይም በኹለት መጣ  በላ ይለዋል በመጨረሻው ያለው የግዕዙ አምጽአ አብልዐ የተባለው ዐማርኛው ኹለት ሦስትም ፊደል ቢኾን ከመድረሻው በፊት ያለውን ሳድስ ፊደልን ራብዕ አድርጎ መድረሻ ፊደልያደርገዋል ግዕዙ አምጽአ አብልዐ የሚለውን በዐማርኛው አ ተውጦ በቦታው ራብዕ ፊደል አድርጎ ሲአነበው አመጣ አበላ መጣ በላ ሲል ይገኛል ወይም እንደ እነዚኽ ያሉት አ መድርሻ የሚኾናቸው ልዩ ልዩ ግሦች ኹሉ አ በዐማርኛው በማንኛውም ተረቢ ግሥ ራብዕ ያናግራል (መ) ሄ ሐምስ ይባል የነበረው ሄን ሳብ ረግብ አድርጎ ሲናገሩት ሄ ወደ ሂነት ተለውጦ ዬን ደቅሎና ሄ ሐምስነቱን ለዬ ሲአወርስ ይገኝል አወራረሱም ሐምስ ፊደልን ሳብ ረገብ አድርጎ ሲአወርስ ይገኛል አወራረሱም ሐምስ ፊደልን ሳብ ረገብ አድርጎ ሲናገሩት የሄንና የዬን ድምጥ ለይቶ በመታወቁ ነው (አስ) ላሜ ላሚ-ዬ ልብሴ ልብሲ-ዬ ይላል በማኸሉም በሣልስ ሲጎርድ ሌላ ሊዬላ ሜጫ ሚዬጫ ቄራ ቂዬራ ሜዳ ሚዬዳ በማለት ያስረዳል ዳግም በአንዳንድ ቦታ ያንና ዬን ይተካል ዬን ሲተካ ሔደ ሒዬደ ቤተኛ ቢዬተኛ ብሎ ሲለዋወጥ ይገኛል ያንሲተካ ከሔደ ያ ይደቀላል ያ ሲኾን ሔደ ሒያጅ ሼጠ ሺያጭ ይላል ግዕዙ ሤጠ ይው ያለውን በዐማርኛ ከሐምሱ ፊደል ከሼ  ዬ ተደቅሎ ይነገራል።

(ሠ) ሣድስ ቀለም ኹሉ  ህእ፡ልእ፡ምእ፡ሥእ፡ርእ፡ ስእ፡ቅ-እ፡ት፡እ ተብሎ የሚነበበውን ሳብ ረገብ አድርጎ ሲናገሩት በሣድሱ መጨረሻ  የአ፡ ድምጥ እ ኾኖ ልእ  ም-እ፡ ም-እ፡  ሥ-እ፡  ሥ-እ ሲል  እ በትንፋሽ መጨረሻ የሰማል።

(ረ) ሆ፡ ሎ ፡ ሞ፡ የተባለ ሳብዕ ፊደል ኹሉ ሳብዕ የነበረውን ካዕብ አድርጎበት ተከታዩ ዎ እንዳለበት ያስረዳል (አስ)ሆ ሳብዕ ይባል የነበረው ሆን ሳብ ረገብ አድርጎ ሲናገሩት ሆ ሳብዕ    ወደ ሁነት ተለውጦ የሆን ቦታ ዎ ወርሶት ይገኛል ይኸውም ሆ ሁ-ዎ፡ ሎ ሉ-ዎ፡ ሞ ሙ-ዎ፡ብሎ ሲአናግሩት ሆ፡ዎ፡ኾኖ ተዳቅሎ ስለሚገኝ ነው ሳብዕ ፊደል ኹሉ የግድ ወንና፡ ዋን፡ውን ፡ዎን እንደ እሚአስከትል ማስረጃ ሞት ሙዋቹ ፡ምውት፡ቆመ፡ቀወመ፡ቁዎመ፡ቀዋሚ፡ኖረ፡   ኑዋሪ ፡ዞረ፡ዘዋሪ፡ ጾመ፡ ጹዎመ፡ ጸዋሚ፡በማለቱ ያስረዳል።
                                                                                                
 ተመኩሳይያያን (ሞክሼነት) ያላቸው ፊደሎች።
 
(ኛ) ተመኩሳይያን (ሞክሼነት) ያላቸው ፊደሎች ስድስት ናቸው፻ በድምጥ አንድ መስለው በመልክ ልዩ ልዩ የኾኑና ሞክሼነት ያላቸው ፊደሎች የተባሉትም  ሀ፡ሐ፡ኅ፡አ፡ዐ፡ኸ፡ካፍ ናቸውሀ፡ሐ፡ኅ፡አ፡ዐ፡ኸ፡ካፍ በድምጥ ስልት ማለት በወንዴ ድምጥና በሴት ድምጥ በግሥ ዘርነትም የሚለያዩ እነዚኹ ስድስቱ የፊደል ዘሮች ብቻ ናቸው እነዚኽም ሆይ ፡ሀ፡ ሐውት ሐ ፡አሌፍ   አ፡ዐይኑ፡ዐ፡ኅርም ኅ፡ (ብዙኃን ኅ) ኻፍ ናቸው።እነዚኽም ተነኹሳያያን ፊደሎች የድምጣቸውአጠራርና ሥዕለ ፊደላቸው በትግሪኛው በዕብራይስጡ በዐረቢው የግሥ መንገድ ሳይለዋወጡ ከጥንት እንደ ተገኙ በዚያው ሕግ ጠንተው ይኖራሉ።ግን ከተከዜ ወዲኽ በዐማራው አገር በግዕዝና በዐማሪኛው ትምህርት ቤት የድምጣቸው አነዛዘር ባለመለየቱ በዘፈቀደ እየ ተነገሩ ተዘበራርቀውና ተለዋውጠው ይኖራሉ ። ለደንቡ ግን ዘራቸው ከፊደል አልጠፋም ስለዚኽም ሀና፡ ሐ፡አና ዐ፡በድምጥ ስላልተለዩ ሥራ ፈት መስለው በመገኘታቸው ፪ አ ፪ ዐ ፡ ይበቃል እየ ተባለ ይመከርባቸውዋል።እነዚኽም ፊደሎች በዚኽ በዐማራው አገር በወንዴ ድምጥና በሴት ድምጥ ማለት፻ በገንታ ድምጥና በለሰለሰ ድምጥ ልዩነታቸው ባይነገር ምስክርነታቸው በእየ ቤታቸው በሚነገር የግሥ ሠራዊት አነዛዘር ይለያሉ ።ማስረጃ ሆይ (ሀሌታው) ሀ፡ሀሌ፡ሉያ፡ ሀብት ሀገር ተብሎ የሚነበበው በሐውት (ሐመሩ) ሐም ሐዲስ፡ሕይወት፡ሕመም ሕልም፡ሀዋርያ ተብሎ አይነበብም። አሌፍ አ፡ኾኖ የሚነበበውም አሌፍ አዳም፡አባት፡እናት፡አማን፡አሜን፡ የሚለው በዐይኑ ዐ፡ተለውጦ ዐሌፍ፡ዐዳም፡ዐባት፡ዕናት፡ዐማን፡ዐሜን፡ተብሎ ተጽፎቢገኝና ቢነበብ ግንባር ጸያፍ ይባላል በዐይኑ ዐ፡የሚጻፈውም የፊደል ዘርና ቃል ዐይን፡ዐለም፡ልዑል፡ዐመት፡ ዕድሜ፡ የሚለው በአሌፍ አ ተለውጦ አይን፡አለም፡ልኡል፡አመት፡ ተብሎ አይነበብም።ተጽፎ ቢገኝ ስንኳ ዐዋቂ ሰው  ስሕተት መኾኑን ይረዳዋል ኅርም፡ኅም (ብዙኃኑ ኅ) እንደ ዐረቢው ኻፍ ኾኖ ይነበባል እንጂ ሆይ ሆይ  ሀ፡ኾኖ ተጽፎ አይነበብም ኅርም ኅ የዐረ ቢው ኸ ኻፍ የዕብራይስጥ፡ ከ ፡ወይም በግዕዝ ኅርም ኅ ነው። 

ሐና፡ዐይኑ ዐ፡ ምንም በወንዴ ድምጥ ሐ፡ ተብሎ ዐይኑ ዐም፡ ዐ፡ተብለው በወንዴ ድምጥ ቢነዘሩ የግዕዝ ዘር በሐመሩ ሐ፡ የሚጽፈውን በዐማርኛው ግሥ ዘር በሚነገርበት ጊዜ ይወራረሳሉ (አስ)ግዕዝ በሐ፡ፊደል ተነሥቶ ሐሙስ የሚለውን ዐማሪኛ በዐይኑ ዐ፡ዐሙስ ይለዋል ግዕዝ በሐመሩ ሐ፡ ፊደል ሐምስቱ የሚለውን ዐማርኛ በዐይኑ ዐ፡ ዐምስቱ ይለዋል ግዕዝ ሐማት ዐማርኛ ዐማት ግዕዝ ሐተመ የሚለውን ዐማርኛ ዐተመ ይለዋል። ግዕዝ ሐዲስ የሚለውን ዐማርኛ በዐይኑ ዐ፡ ዐዲስ ይለዋል በ-ዐይኑ ዐዲስ አበባ ነው እንጂ በአሌፍ አ አዲስ አበባ አይደለምይኸውም ዐማርኛ ዐዲስ ያለው በግዕዝ ሐዲስ ያለውን ስለ ኾነ በዚያው መንገድ ዐዲስ ተባለ (ማስረጃ) ዐማርኛ የግዕዝ ጥገኛ ስለ ኾነ በዚኽ መዝገበ ቃላት ውስጥ ሕዝቡ እንደ ለመደው አልተጻፈም ምክንያቱም ግዕዝ ሐሙስ ብሎ ያነበበውን ዐማሪኛም በዐይኑ  ዐ፡ዐሙስ ብሎ ማንበብ ፊደሎቹ ተወራራሾች ስለ ኾኑ ነውና የስሕተት አይደለም።

ምሳሌና ማስረጃ።

በገና ዐሥር የዥማት አውታሮች አሉት ዐሥሩም አውታሮች አንድ የዥማት ክሮች ሲኾኑ በውፍረትና በቅጥነት ልዩ ልዩ ድምጥን ለመስጠት ክራቸው ድርብና ነጠላ ኾኖ ስለ ተከረረ በበገናው ላይ በአውታርነት ተሰድረው ሲቃኙ ልዩ ልዩ ድምጥን እያ ሰሞቹ ልዩ ልዩ የሚኾኑ የበገናውን የዜማ ቃና እያስረቀረቁ ያነዝራሉ እነዚኽም ስድስቱ አውታራተ ፊደሎች በፊደል ሞግሼነት ሀ፡ሐ፡አ፡ኅ፡ኸ፡ዐ፡ተብለው በጉረሮና በገነታ በሻካራ ወንዴ ድምጥ ቢነበቡ በግስ አካሔድ ልዩ ልዩ ቃልን ስጥተው በእየ መልክዐ ጽሕፈታቸውና ስማቸው ተለይተው የሚነበቡ ንባብን የሚገልጡ ስለ ኾነ ነው።

ከድምጥ ውስጥ ስለሚደቀሉ ፊደሎች ብዛት ።
         ፮ኛ፻ ዐማርኛ ከጥንት ተያይዞ ሲነገር የቆየ ሕገ ፊደል ስለሌለው በእየ ጊዜው ልክ የሌላቸው ዲቃሎች ፊደሎችን በመውለዱ የዐማርኛ ፊደልን በዛ ያሰኘዋል።እነዚኽም ዲቃሎች ፊደሎች በፍጥነት ከሚነገር ንባብ ውስጥ እየ ተደቀሉና እየ ተከላለሱ በመገኘታቸው ከጥንት ፊደልም ባለመገኘታቸው ከቀድሞ ፊደል ተያይዘው የመጡ አስመስሎአቸዋል።
ዲቃሎች ፊደሎች የሚባሉትንም የሚወልዱ እናቶች ፊደሎች  ላ፡ማ፡ራ፡ሳ፡ባ፡ታ፡ዛ፡ዳ፡ጣ፡ጻ፡ፋናቸው ከእነዚኽም የሚወለዱ ሏ፡ሟ፡ሯ፡ሷ፡ቧ፡ቷ፡ኗ፡ዟ፡ዷ፡ጯ፡ጿ፡ፏና እነዚኽን የመሳሰሉናቸውእነዚኽም በሦስት የሰዋሰው መንገድ ተጽፈው ይገኛሉ።

ሀ) በሩቅ ለሚነገር ወንድ ወይም የነገር ስም በቦዝ አንቀጽ ላይ እየ ተጨመረ የሚነገር ነው።
ለ) በሴት አንቀጽ የሚነገረውን ስም በዋ  እየ ዘረዘረ ነው።
ሐ) በሰያፍ አንቀጽ ላይ አል የሚጨመርበት ነው።
መ) በሩቅ ለሚታየውም ወንድ ወይም ነገር ያለ ዲቃላ ፊደል በቦዝ አንቀጽና በአል ሲነገር እገሌ ተሾሞአል ጽሕፈቱ ጠፍቶአል ተደምስሶአል ወጡ ጣፍጦአል እንዳለው ያለ ነው።በዲቃ ላ ፊደል ሲነገር አን ውጦ አስቀርቶ እገሌ ተሾሟል፡ ተሽሯል፡ጽሕፈቱ ጠፍቷል፡ተደምስሷል እያለ ይናገራል።
ሠ) ለሩቅ ሴት በሴት አንቀጽ የሚዘረዘረው ስም በዋ፡ እየ ዘረዘረ ነው። (አስ) ስም ስሙዋ ግብር ግብርዋ ራስ ራስዋ ወዝ ወዝዋ እያለ የሚነገረው ነው። በዲቃሎች ፊደሎችም ሲነገር በዲቃሎች ፊደሎች እየ ዘረዘረ ነው።(አስ) ዐመል፡ ዐመሏ ፡ስም ፡ስሟ፡ግብር፡ ግብሯ፡ራስ፡ ራሷ፡ወዝ፡ወዟ፡ ርስት፡ርስቷ፡ እያለ ነው በሰያፍ አንቀጽ ሲነገር አልን እየጨመረ ነው (አስ)ይሔዱአል(ይሔዷል) ይበሉአል፡ይበሏል፡ ይሰጡአል፡ይሰጧል፡እያለ ነው። የሩቅም ሴት ዝርዝር ስምዋራስዋ፡ግብርዋ፡ተብሎ ሳድስ ቀለምን አናግሮ መዘርዘር ከሩቅ ወንድ ዝርዝር ለመለየት ነው ምክንያቱም ካዕብን አንተርሶ የሚዘረዝረው ዝርዝር በሩቅ ለሚነገርለት ወንድ ነው እንጂ በሩቅ ላለች ሴት በካዕብ አይዘረዝርላትም ለሩቅ ወንድ በካዕብ ሲዘረዝርለት (አስ) ስሙ፡ዐመሉ፡ ግብሩ፡ተብሎ ነው ስለዚኽ ለሩቅ ወንድ ዐመሉ ፡ግብሩ፡ ተብሎ የተዘረዘረውን ለሩቅ ሴት በካዕብ ፊደል ግብርዋ፡ዐመሉዋ ተብሎ አይጻፍም ማለት ነው እሱዋ ለሚለው በሳድስ ሲጻፍ ግብርዋ፡ዐመልዋ እስዋ ተብሎ ነው የሚነበበው።

ረ) ጅም የሚባለው የዐማርኛ ፊደል ከዚኽ በላይ እንደ ተጻፉት ዲቃሎች ፊደሎችን በሴት አንቀጽ ሲዘረዝርላቸው በመድረሻው ሳድስ የኾነውን ፊደል በዲቃላ ፊደል ድምጥ ራብዕ ያደርገዋል (አስ)ልጅ ተብሎ በስም የተነገረው ሕገ ፊደሉ በሴት አንቀጽ ሲዘረዘር ልጅዋ ይላል።በዲቃላ ፊደል ሲዘረዘር ልጇ፡ሻሽ፡ሻሿ፡ዐማች፡ ዐማቿ፡ ዐመል፡ ዐመሏ፡ እየ ተባለ የተነገረውን ሳብ ረገብ አድርጎ ሲነበብ የጥንት ፊደሎች ድምጥ እንጂ የዲቃሎች ፊደሎች ድምጥ እንደ ሌለ ይታወቃል። እነዚኽም ከዚኽ በላይ የተጻፉት ዲቃሎች ፊደሎች በዚኽ ከሣቴ ብርሃን ተሰማ ተብሎ በተሠየመው ግጻዌ መዝገበ ቃላት ውስጥ አልተጻፉም።

፯ኛ)  ዳግም በሣልስ መንገድ የሚነገሩና የንባቡን ድምጥ ስልት በንግግር ጊዜ የፊደልን ስልት የሚለዋውጡ ከዚኽ በታች የተጻፉት ዲቃሎች ፊደሎች ናቸው።እነሱም ሊያ፡ ሚያ፡ ሲያቂያ፡ ቢያ፡ቲያ፡ኒያ፡ዲያ፡ጊያ፡ጢያ፡ፊያና እነዚኽን የመሳሰሉ ናቸው። ከዚኽ በላይ የተጻፉት ዲቃሎች ፊደሎች በቃል ካልኾነ በቀር በጽሕፈት ጊዜ በእግራቸው ላይ ቅጥይን እየ ጻፉ ለማናበብ ያስቸግራሉና ምንም ለዐማርኛ ቢመቹ የድምጥ ወገን ናቸው እንጂ የንባብ ወገን አይደሉምና በዚኽ መጽሐፍ ውስጥ አልተጻፉም።

ስለ ዐረቢ ፊደሎች ሐተታ።

፰ኛ) በቀድሞ ዘመን ዐረቢ ፊደሎች ተብለው ከፊደሎች ትርፍ የኾኑት የእነ ቄና ኄ፡ኬ፡ጎ ዐመልና ጠባይ እገልጣለኁ።

ቄ፡ኄ፡ኬ፡ጎ ተብለው ከፊደሎች በታች መጻፋቸው አዕማደ ፊደልነት ስለ ሌላቸው ነው።እነዚኽም ዐራቱ ፊደላት ቀ፡ኅ፡ከ፡ገ፡ተብለው በፊደልነታቸው ውስጥ እንደ ተራቸው ከተጻፉ በኋላቄ፡ኄ፡ኬ፡ጎ ተብለው ድምጥን ለወጥ አድርገው ከፊደል በታች መጻፋቸው ሌላ ድምጥ የሚአናግሩ ስለ አስመሰላቸው ነው ነገር ግን በአነጋገሩ ጊዜና በሰዋሰው መንገድ የድምጣቸው እንዚራ ሲመረመር፡ቄ፡ቄወ፡ቁ፡ቁዊ፡ቋ፡ቁዋ፡ቌ፡ቁዌ፡ቍ፡ቁው ተብለው በነበቡ በድምጥ ተከላልሰውና ተዋሕደው ነው እንጂ ከሀ እስከ ፐ ድረስ እንደ ሚነገሩ እንደ አዕማደ ፊደል የፊደል ዐምድነት ኖሮአቸው አይደለም። እንደ ትምህርቱም ልማድ ውን የሚደርቡ በማይመስሉበት በጥቅል ድምጥ ሲናገሩ። 

ቈ   ቍ   ቋ   ቌ   ቍ
ኈ  ኍ    ኋ   ኌ    ኍ
ኰ   ኵ   ኳ   ኴ    ኵ
ጐ   ጕ   ጓ   ጔ    ጕ

ቄ፡ግዕዝ  ቍ፡ሣልስ  ቋ፡ራብዕ ቌ፡ሐምስ ቍ፡ሳድስ እያሉ በዐምስት እንዚሮች ይነጣጠላሉ እነዚኽም በጥቅል ንባብ እንደዚኽ ተብለው ተጽፈው ከተነበቡ በኋላ የወን፡ግዕዝ ሣልስ ራብዕ ሐምስ ሳድስ  መደረባቸው በሚከተለው ተጽፎአል። 

      ቄ፡ቁወ፡ካዕብ ቍ፡ቁዊ፡ሣልስ ቋ፡ቁዋ፡ራብዕ ቌ፡ቁዌ፡ሐምስ ቍ፡ቁው፡ሳድስ።
      ኄ፡ኁወ፡ካዕብ ኍ፡ኁዊ፡ሣልስ ኋ፡ኁዋ፡ራብዕ ኌ፡ኁዌ፡ሐምስ ኍ ፡ኁው፡ሳድስ።
       ኬ፡ኩወ፡ካዕብ ኵ ፡ኩዊ፡ሣልስ ኳ፡ኩዋ፡ራብዕ ኴ፡ኩዌ፡ሐምስ ኵ፡ኩው፡ሳድስ።
       ጌ፡ጉወ፡ካዕብ  ጕ ፡ጉዊ፡ሣልስ ጓ፡ጉዋ፡ራብዕ  ጔ፡ጉዌ፡ሐምስ ጕ ፡ጉው፡ሳድስ።
እንደ ማለት ነው። እነዚኽም ከፊደሎች ውስጥ በዐምስት ድምጥ (ማለት) ግዕዝ ሣልስ ራብዕሐምስ ሳድስ ስለ አገኙ ዲቃሎች ፊደሎች ይባላሉ። ከብዙ ዘመንም ወዲኽ የቍና ፡የቍ፡የኍና የኍ ፡የኵና የኵ፡የጕና የጕ ፡የጽሕፈት ቅጥይ ተለይቶ ስለ ማይጻፍ ተደባልቀዋል የቍ፡ሦስት ቅጥልጥል ነጥብ አለው የቍ፡ ኹለት ቅጥልጥል ነጥብ አለው።ቍ ፡ኍ ፡ኵ፡ ጕ ፡የተባሉት ሣልስ ማናገራቸውን የሚገልጥ በኵ፡ ነው።ወኵናትየኒ ፡ኢያድኅነኒ(ግዝ) ጦሬ አላዳነኝም በማለቱ ይታወቃል። ቍ፡ ኍ ፡ ኵ ፡ጕ ፡የሳድስ ወገን መኾኑን የሚአስረዳ ወርቅ ዕንቍ ተብሎ በቅኔ ቤት በሳድስ ድምጥ ቤት በመምታቱ ነው። የኵዊ ፊደል በዚኽ ማተሚያ ቤት ዘሩ ስለ ሌለ ኵዊ እንደ ኵ ተጽፎ ይገኛል።

እስከ እዚኽ ድረስ የፊደል ጓዝ የትምህርቱ አነባበብና የድምቱ ልዩነት በልዩ ልዩ መንገድ እንደ ተጻፈው የሚአመለክት ነው።  

ስለ አቡጊዳ ፊደል ሐተታ።

፱ኛ) አቡጊዳ ወይም አ፡ አልፋ (አሌፍ) ቤት የፊደል መዠመሪያ መኾኑን ሕፃናት ማንም ሳያስተምራቸው አባ፡ አባባ ፡እማማ፡ እናቴ፡ እያሉ በአ ፊደል አፋቸውን በመፍታታቸው ያስታውቃል ብዬ ማስረጃ ሰጥቻለኁ። 

የአቡጊዳ ፊደል አ፡አሌፍ (አልፋ) ቤት (ቤታ) ብሎ የትምህርት መክፈቻ በማድረግ የዐለሙ ኹሉ ትምህርት ቤት በቋንቋ ቢለያይ በፊደል ዘር ባለመለዋወጥና በምሥጢር ትምህርት አንድ ነው። አቡጊዳም ከክርስቶስ ልደት በኋላ ከ ፬፻ እስከ፮፻፡፯፻፡፰፻   ዘመን ድረስ የወንጌል ሰባኮች ከውጭ አገር   ወደ ኢትዮጵያ እየ መጡ ወንጌልን ሊሰብኩ በዠመሩ ጊዜ ሃይማኖት የሚገኘው ፊደልን ተምሮ ከተጨረሰ በኋላ ከንባብ ዕውቀት እስከ ትርጓሜ ከትርጓሜም እስክልዩ ልዩ መጽሐፍት ዕውቀት መኾኑን ስላወቁ ከእስያ ከአውሮፓ ፊደል ጋራ የሚአገናኝ አቡጊዳ ፊደልን የትምህርት አፍ መፍቻ የንባብ መክፈቻ አደረጉት በቀድሞ ዘመንም የመንግሥቱ ዋና ቋንቋ የነበረ ግዕዝ ብቻ ነበረ። በግዕዝም ነባር ስምና የግሥ ርባታ ውስጥ የዐረቢ ፊደል የሚባሉት ሰባቱ ሸ፡ቸ፡ኘ፡ኸ፡ዠ፡ጀ፡ጨ፡በጭራሽ ከግዕዝ ፊደል ውስጥ ስለ ማይታወቁና ስለማይጻፉ በግዕዝ በተጻፉ ልዩ ልዩ መጻሕፍት ውስጥ ከቶ አይገኙም ሸ፡በዕብራይስጥና በዐረቢ ፊደል ሲን፡ሺን ተብሎ ይጻፋል።ጀም በዐረቢ ፊደል ውስጥ አለ ግን እንዚኽ የዐረቢ ፊደሎችተብለው በዐማርኛ ንግግር ውስጥ እንጂ በግዕዝ ንባብ ውስጥ የሉም።እነዚኽም ከላይ የተጠሩት ፊደላት ሌላ በኢትዮጵያ ውስጥ በእየ አውራጃው ተሠርተው ይኖሩ ከነበሩ ከኩሽ ሕዝብ ቋንቋ የተገኙና ከዐማርኛ ንግግር ጋራ ሲነገሩ የኖሩ ስለ ኾኑ ጥንተ ፊደልነት ያላቸው አስመስሎአቸዋል። ስለዚኽ እነዚኽ ፊደላት ከጥንት አቡጊዳ ውስጥ ከቶ አይገኙም።አቡጊዳ የግዕዝፊደል ብቻ ትምህርት መንገድ ነው።

ስለ ሆይ (ሀሌታው) ሀና ስለ አቡጊዳ ጽሕፈት ልዩነት።

፲ኛ) የአቡጊዳ ፊደልና የሆይ (ሀሌታው) ሀ ወይም የሀ፡ለ፡ሐ፡መ፡ ፊደል አጻጽፍ ልዩነት አለው የሆይ (ሀሌታው) ሀ ለሰባቱ ኆኅያተ ፊደል (የፊደልን በሮች) መክፈቻ በአንድ ዘር ይጻፋሉ እነሱም ሀ፡ሁ፡ሂ፡ሃ፡ሄ፡ህ፡ሆ፡ተብሎ ነው። አቡጊዳ ግን ፪ በኾነ የፊደል ዘርነታቸውን ሳይከታተል እንደ ዕብራይስጥ ፊደልና እንደ መዝሙረ ዳዊት አሌፋት በአሌፍ ፡አ፡ዠምሮ ልዩ ልዩ የፊደል ዘርን እያዛነቀና በፍርዝ በሰያፍ መንገድ በግዕዝ በካዕብ ፡በሣልስ ፡በራብዕ፡በሐምስ፡በሳድስ ፡በሳብዕ አ፡ቡ፡ጊ፡ዳ፡ሄ፡ው፡ዞ፡ብሎ ይጽፋል አጻጽፋም አቡጊዳ ሄውዞ ያለውን አ፡ግዕዝ አሌፍ (አልፋ) ቡ፡ካዕብ ቤት (ቤታ) ጊ፡ሥልስ ጋሜል (ግመል) ዳ፡ራብዕ ዳሌጥ (ዳሌት)  ሄ፡ሐምስ ፡ሄ፡ው፡ሳድስ ዋው፡ዞ፡ሳብዕ ዛይ እያለ እስከ ታው ድረስ በዚኽ አቡጊዳ ባለው በፍርዝ(በሰያፍ) መንገድ ይጽፋቸዋል የኆኅያተ ፊደላቱም እንዚሮች (ጭረቶች) እንደ ሀሌታው ሀ ናቸው ።እስከዚኽ ድረስ የአቡጊዳ ፊደስ መንገድን የሚአሳይ ነው። 

የመጻሕፍት ቃላት ርስ በርሱ የሚናበብ አርእስት፡

፩ኛ) ቃላተ ንባበ ማለት የፊደል ትምህርት ካለቀ በኋላ የሰባቱ ፊደላትን ድምጥ ጥሪአቸውን በድምጥ የሚቃኙ ሰባቱ እንዚሮች (ድምጥን ሰጭዎች) ግዕዝ ካዕብ ሣልስ ራብዕ ሐምስሳድስ ሳብዕ ናቸው። እነዚኽም የፊደል በር ከፋቾች በትምህርት መዠመሪያ መጠናታቸው የፊደሉን ልዩ ልዩ መልክና ምልክት ድምፀ ፊደልንም ለማወቅ ነው እንጂ ለዦሮና ለአዕምሮ ስሜት የዘይቤ ድምፀንባብ ስሜትን አይሰሙም።እነዚኽም ተናባቢ ፊደላት ምስባከ ንባብና ኅብረተ ንባብ (ማለት) ልዩ የንግግር ቃላትን ንባበ መጽሐፍት ለመኾን ሲታሰቡ ለሕፃናት አፍ መፍቻ የሚኾኑ የፊደልነት መንገዳቸውን ትተው ግዕዙ ከግዕዙ ካዕቡ ከሣልሱ ከራብዑ ከሐምሱ ከሳድሱ ከሳብዑ ጋራ እርስ በርሳቸው እየ ተጣመዱና እየ ተገናዘቡ እየ ተናበቡም ለአዕምሮ ስሜትን በሚሰጥአንቀጸ ንባብን (የንባብን በርን) ይከፍታሉ አንቀጸ ንባብን ሲከፍቱ በትምህርት ጊዜ ፫፡፬፡፭፡፮
ቀለምን እያናበቡ የንባብን መልመጃን የሚአመለክት ንባብ ትምህርትን ይገልጣሉ።

ሀ  ሁ  ሂ  ሃ  ሄ  ህ  ሆ
ለ  ሉ  ሊ  ላ  ሌ  ል  ሎ

ተብለው ዘሩን ለማወቂያ የተቆጠሩትን ፊደላት ለንባብ እያዳቀሉና እያናበቡ እያገናዘቡም የቃል መክፈቻ ለማድረግ ከዚኽ በታች የተጻፉት ምልክቶች ናቸው።
ሀሁ  ሂሃ  ሄህ  ሆይ  ሀሌ  ሉያ   ሉል
  ለሉ  ሊላ  ሌል  ሎሚ  ሌላ   ሌባ  ለማ
መላ  ሠላ  ሠራ  ሠዋ  ረሳ  ረባ       
ራቀ  ቀረ  ቀዳ  ሰጠ  ቀረበ  ተቀበለ 
 
እንደ ተባሉት ያሉትን እያቀናጁ አጣምዶ በልዩ ልዩ ንባብ ማንበብ ነው።ርስ በርሳቸውም በመናበብና የአዕምሮ ስሜት በሚኾንበት ጊዜ በመዠመሪያ በነባር ስም ደግሞ ግሥን በሚአበቅል ዘር ስም በቅለው እየ ተናበቡ የንግግር ስሜትና የመጻሕፍትን ምሥጢር መስጠታቸውንከዚኽ በታች በተነገሩት መልከዐ ንባብ ይታወቃሉ።

የዘር ሴም (የንዑስ አንቀጽ) ሐተታ።

፩ኛ) ዘር ስምም (ንዑስ አንቅስ) የነጠላ ግሥ እናት ወይም የነጠላ ግሥ መብቀያ መዘርዘሪያ ማለት ነው። ዘር ስምም መባሉ በምሳሌ ነው አንዲት ቅንጣት ፍሬ ቢዘሩዋት ብዙዋን ፍራፍሬን እንድታፈራ እንዲኹም ዘር ስም ነጠላ ግሥን በ፬ አንቀጾች በኅላፊ አንቀጽ በትንቢት አንቀጽ በትእዛዝ አንቀጽ በእየ አዕማዳቸው እያራባና እያዛመተ ብዙዎች የእርባታ ግሦች ስሞችን የሚአስፃኝ ስላ ኾነ ያስገኛልና የቃላት መብቀያና መዘርዘሪያ ተባለ።ስለዚኽ የፊደል ዘሮች ኹሉ ከፊደልነት ወጥተው በስምነትና በግሥነት ከተናበቡ በኋላ በእየ ነጠላ ግሥ ቤት መነሻቸውን ለውጠው ዘር ስም ይኾናሉ። ዘር ስምም መባሉ አንቀጽነትና ዝርዝርነት የሌለው ነገርን የሚስብ ሰያፍ አንቀጽ ነው ዘር  ስምም በእርባታ ጊዜ ከግሥ ርባታ ውስጥ ይገኛል እንጂ ለብቻውነባር ስም ኾኖ አይገኝም።የዘር ስምም አካሔድ በ፫ መንገድ ነው። አንደኛው ንዑስ አንቀጽነው።፫ተኛው የነባር ስም ወገን ዘር ስም ነው አኹን የንዑስ አንቀጽ ዘር ስምን ያስቀድማል። ንዑስ አንቀጽም የተባለ ዘር ስም የአድራጊ የተደራጊ የቀዋሚ ግሥ የኾነ ግሥ መንገድን ሳይሻ የግሡን መነሻ ለውጦ በመ ፡በማ፡ ይነሣል።

ሀ) በመ የሚነሣ ንዑስ አንቀጽ ዐመል የሌላቸውን የፊደላቱን መነሻ በመ፡ግዕዝ እየ ለወጠ የሚሔድ ነው። (አስ) ለመለመ ፡ለገሠ፡ ለመደ፡ገደለ፡ ፈጠረ፡ ገበረ፡ኦንዳለው ያለው ግሥ ዘር ስም ንዑስ አናቀጽ ሲኾን መለምለም፡መለገሥ፡ መልመድ ፡መግደል፡መገበር፡መፍጠር፡ መሔድ፡ እያለ መነሻውን በመ፡ያገሠግሣል ኹለተኛው ዐመል ባላቸው በሀና ፡በሐ፡በአ፡ዐ፡በሚነሣ ግሥ የነጠላ ግሥን መነሻ ለውጦ ንዑስ አንቀጹን ራብዕ የሚያደርግ ነው። (አስ) አመጣ ፡አገባ፡አበላ፡ አጠጣ፡አደረገ፡ዐመመ ፡ዐዘነ፡እንዳለው ያለውን ዘር ስም ንዑስ አንቀጽ በሚኾንበት ጊዜአን ጎርዶ ማምጣት፡ማግባት፡ማብላት፡ማጠጣት፡ማድረግ፡ማመን፡ማዘን፡እያለ መነሻውን ራብዕያደርጋል እንደዚኹም ራብዕ ማድረጉም አ፡ኹለ ጊዜ ድምጡ ራብዕ ስለ ኾነ እሱ ከንባቡ ተወግዶ ድምጡን ለተከታዩ ፊደል የሚአወርስ ስለ ኾነ ነው።ዘር ስምም ከሀ፡ዠምሮ እስከ ፈ፡ያሉትን ነጠሎች ግሦችን በልዩ ልዩ እርባታ የሚአርባቸው የአካል ዝርዝር አንቀጽ የሚኾኑትን ኅላፊ አንቀጽን ትንቢት አንቀጽን ትእዛዝ አንቀጽን ነው። ከእነዚኽም በኋላ ደቂቅ ርባታ
ን እስከ ፍጻሜአቸው ያረባል።

(ለ) ዘር ስምም የሚረባ ግሥ ኹሉ መብቀያ ስለ ኾነ ምንም እንደ ነባር ስም ጉልተኛው ስም ባይኖረው ቍጥሩ ከነባሩ ስም ጋራ ነው ዘር ስምም ከንዑስ አንቀጽ የተለየ ነው ልዩነቱንም አፈራ ያለው ነጠላ ግሥ የንዑስ አንቀጽ ዘር ሲኾን ማፍራት ይላል የዘር ዘር ስም ሲኾን ፍሬ ይላል ንዑስ አንቀጽ መብላት ያለውን የዘር ስም ሲኾን መብል ንዑስ አንቀጽ መጠጣት ያለውን የዘር ዘር ስም መጠጥ ይላል።

የነባር ስም ሐተታ።
  
፩፪ኛ) ነባር ስም የሥነ ፍጥረት አካል ኹሉ መጠሪያና መታወቂያ መለዮም የግሥም መብቀያም ስለ ኾነ የልዩ ልዩ የፊደሉን ዘር ማናበብና ማገናዘብ በስም ሲዠመር ሰማይና ምድር ሰው  እንሰሳ አውሬ ዕንጨት ደንጊያ እሳት ውኅ በማለት ያስረዳል።
ነባር ስምም አንቀጽ (ተረቢ) ግሥ ስለ ሌለው ነባር ስም ይባላል ነባርም ማለት ርባታ የሌለው በቁም ቀሪ ኾኖ የአካልና የነባር ነገር የባሕርይ ስም ነው ይኽም ስም ከሀ ዠምሮ እስከ ፐድረስ ከርባታው ግሥ አስቀድሞ በግዕዝ በካዕብ በሣልስ በራብዕ በሐምስ በሳድስ በሳብዕ የፊደል ዘር እየ ተነሣ የሚጠራው የአካል ስምን ወይም የነባር ስምን የነገር ስምን የባሕርይ ስምን ያስታውቃል።
በዚኽም ነባር ስም በተባለው የአካል ስም የባሕርይ ስም የተፈጥሮ የመጠሪያ የሹመት የንብረት የሥራ የዘመን የጊዜ የኅዳሪ የማኅደር የተዘምዶ የዐይነት የቤት ዕቃ ስም በእየ ወገኑ እየተጠራ ይታወቅበታል  የስምን ሐተታ ከመዝገበ ቃላት ከገጽ ፫፻፺፬ ተመልከት ።
ስምንም በነባር ስም ዘርዝሮ ሲአነብ እግዚአብሔር ሰማይና ምድርን ሰውና መላእክትን እንስሳትን አራዊት ፈጠረ እንዳለው ያለ ነው። 

የሠርፀ ቃላት (የቃላት አበቃቀል) ሐተታ።

፩፫ኛ) ሠርፀ ቃላት ማለት የፊደል ቡቃዮች ማለት ነው ልዩ ልዩ የፊደሎቹን ንባብና ንግግር ለማድረግ ሲታሰብ ፊደሎቹን በእየ ግሣቸው ማገናኘትና ቃላቱን ርስ በርሳቸው እያወራረሱና እያዳቀሉ አንድ ቃል ማድረግ ነው (አስ)ሔደ ሔ-ን ከሐ ፊደል ደ-ን ከደ ፊደል።መጣ መ-ን ከመ ፊደል ጠ-ን ከጠ ፊደል ወስዶ ሔደ፡መጣ ብሎ አወራርሶና አዳቅሎ የፊደሎችን ቃላት ለንግግር ለንባብ ማብቀል ማስገኘት ሠርፀ ቃላት ይባላል።(ሠረፀ፡ በቀለ፡(ግዕ)

ሀ) ሠርፀ ቃላትም የቃላቱ አበቃቀል በኹለት በኹለት ፊደል ተቀናጅተውና ተወራርሰው የተሾሙት የንግግር ስሜትንም የሚሰጡ ተናባቢ ቃላት ከዚኽ በታች እንደ ተጻፋት ያሉ ናቸው (አስ) ሆይ ፡ለጋ፡ላመ፡ሌላ፡ልክ፡ሎሚ፡መላ፡ ማለ፡ሰጠ፡ረባ፡ቀላ፡ተላ፡ነቃ፡እንዳለው ያለ ነው።

ለ) በሦስት ፊደላት ተወራርሰው ሲናበቡ ለበሰ፡ለመነ፡አበበ፡ነገረ፡ዐሰበ፡ጠደቀ፡ፈቀደ፡እንደ ተባሉት ያሉ ናቸው።

ሐ) በዐራት ፊደላት ሲናበቡ መለመለ፡መሰከረ፡ሰበሰበ፡ቀላቀለ፡በለጠገ፡እንደተባሉት ያሉ ናቸው

መ) በዐምስት ቀለማት ሲናበቡ ተመላለሰ፡ተሰባበረ፡ ተፈተለከ፡እንደ ተባሉት ያሉ ናቸው።
ሠ) በስድስት ፊደላት ሲናበቡ በተነጅ ፊደል እየ ተነሡ ነው። ተነጅ ፊደል የተባለ በአና በተ እየ ተነሣ የሚአርባ ነጠላ ግሥ ነው። ተንጠረጠር፡ ተንቀጠቀጥ፡ አንጠረጠረ፡አንቀጠቀጠ
አንጸባረቀ  እንደ ተባሉት ያሉ ናቸው።

በአ ተነጅነትና አዳማቂነት በልማድ የሚነገሩ ቃላት።

፩፬ኛ) በአ ተነጅነትና አዳማቂነት በልማድ የሚነገሩ ቃላት በዚኽ መጽሐፍ ውስጥ በእየ ፊደሉ ግሥ ከግሥነታቸው ከስምነታቸው ላይ አ ሳይኖርባቸው የአን  ሳድስ ፊደል እየ ጨመሩ የሚሔዱ ናቸው እነሱም እንደነዚኽ ያሉት ናቸው (አስ)፡

                        ረጠበ              ርጥብ                 እርጥብ
                        ረመጠ             ረመጥ                 እረመጥ
                        ረከበ               ርካብ                  እርካብ
                        ረበተበተ           ርብትብት             እርብትብት
                        ረገበገበ             ርግብግብ             እርግብግብ 
                        ራስ                 ራስ                   እራስ
                        ሬሳ                 --                    እሬሳ
                        ሬት                 --                       እሬት
                        ራት                 --                       እራት

አና ተ እንደ ልማዳቸው በአዕማድነት ሳይኾን በተነጅነትና በአዳማቂነት እንደ እንዚኽ ያሉግሦች ላይ ተቀዳሚ ኾነው ቢነገሩም ባይነገሩም አይፈለጉም። እንደ እነዚኽም ያሉ ግሦች በዐራትና በዐምስት የፊደል ዘር የሚነገሩ ናቸው እነሱም የአድራጊና የተደራጊ ዐመል ይላቸው ናቸው።(አስ)
                        መለከተ               አ(ተ)መለከተ          ምልክት
                        መሰገነ                 አ(ተ)መሰገነ           ምስጋና 
                        መረኰዘ               ተመረኰዘ             ምርኩዝ
                        መቀመቀ              አመቀመቀ            መቀመቅ
                        ረገበገበ                አ(ተ)ርገበበበ          እርግብግብ ተርገብጋቢ
                        ረበተበተ              አ(ተ)ርበተበተ         እርብትብት ተርበትባች
                        ሰለከለከ               አ(ተ)ሰለከለከ          ስልክልክ ሰለክላክ
                        ሰለመለመ             አ(ተ)ሰለመለመ        ሰለምላማ ስልምልም
                        ወለበለበ               አ(ተ)ውለበለበ         ወለብላባ ውልብልብ
                        ወለቀለቀ              አ(ተ)ውለቀለቀ        ወለቅላቃ ውልቅልቅ
                        ወተፈተፈ             አ(ተ)ውተፈተፈ       ወተፍታፋ ውትፍትፍ
                        ወዘፈዘፈ              አ(ተ)ውዘፈዘፈ        ወዘፍዘፋ ውዝፍዝ

እነዚኽ ከዚኽ በላይ እንደ ተጻፋት ግሦች በእየ ፊደሉ ያሉ ኹሉ አ፡ወይም ተ፡ቀርቶ መለከተመሰገነ፡ወለበለበ፡ወለቀለቀ፡ተብለውና ተጽፈው ሲገኙ  አና ተ በመቅረታቸው አንባቢ ቅር ይለዋል ነገር ግን በእነዚኽ ግሦች ውስጥ አና ተ አለመኖራቸው በደቂቅ እርባታቸው ጊዜ አና ተ ባለመገኘታቸው ይታወቃል። እሱም መለከተ ምልክት ፡መሰገነ ምስጋና፡መርኰዘ ምርኩዝሰለመለመ ሰለምላማ፡ ባለው ይታወቃል።ስለ ኾነ እንደ እነዚኽ ያሉ ግሦች በአድራጊና በተደራጊም መንገድ ይሔዳሉ።

የዐማርኛ ግሥ ርባታ ግሡን በዐራት የግሥ እንዚሮች (ድምጥ ሰጮች) መነሳት ።

፩፭ኛ) የዐማሪኛ ግሥ በዐራት የግሥ እንዚሮች ያረባል እንጂ የግዕዙን መንገድ አይከተልም እነዚኽም እንዚሮች የተባሉት የግሥ መነሻ ግዕዝ ራብዕ ሐምስ ሳብዕ ናቸው ግዕዝ በሳድስ ይነሣል ዐማርኛ ግን በሳድስ ግሥ አይነሣም። 
ሀ፻ ለዐማርኛ ፊደል ግዕዝ መነሻ ሲኾን ለመደ፡ለሰቀ፡ለመነ፡ መጠነ፡መረረ፡ረገበ፡ረቀቀ፡ቀደሰ፡በረረ፡ወደቀ፡ደበበ፡ፈጠረ እንዳለው ያለ ነው።

ለ) በራብዕ ፊደል ሲነሣ ላከ፡ላሰ፡ማረ፡ራሰ፡ራቀ፡ሳመ፡ቃጣ፡ካደ፡ዋለ፡ዛላ፡ዳሰ፡ጋጠ፡እንዳለው ያለ ነው እንዚኽም ከዚኽ በላይ የተጻፉት ቃጣ፡ዛላ፡ዳሰ ካላቸው ግሦች በቀር ከግዕዝ ግሥ የተወረሱ ናቸው ሀ-ና፡ሐ አ፡ዐ፡ራብዕ ድምፅ እንጂ የግዕዝ ድምጥ ስለ ሌላቸው በግዕዝ ድምጥ ግዕዝኛ ያነበበውን ዐማርኛ ሀ-ንና አን ፡ዐን ውጦ ፡ላሰ፡ላከ፡ራበ፡ሳቀ፡ዋጠ፡ጻፈ እያለ ያነባቸዋል።

ሐ) ሐምስ ፊደል መነሻ ሲኾን ሔደ፡ ሴሰነ፡ቄደረ፡ጤሰ፡ይላል ሐምስ ግን ብዙ መነሻ የለውም፡መ፻ ሳብዕ ፊደል መነሻ ሲኾን ሞቀ፡ሞተ፡ሮጠ፡ሾመ፡ቆመ፡ኖረ፡ዞረ፡ ዶለተ፡ፎከተ እንዳለው ነው ነባር ስም ግን በሰባቱ እንዚሮች በግዕዝ በካዕብ በሣልስ በራብዕ በሐምስ በሳድስ በሳብዕ እየ ተነሣ ይሠራል።
ሠ፻ ለውዝ ፡ሉዝ፡ሊጥ፡ላት፡መድኃኒት ፡ሙዳይ፡ሙስና፡ሙጃ፡ሚዛን፡ማረሻ፡ምሳ፡ምስለኔ፡ሞገስ፡እያለ የቀሩትን የፊደል ተራዎች በእነዚኽ እያናበበ ተናባቢውን በዘይብሉውን ያስረዳል።



የአዕማድ መንገድ።

፩፮ኛ) ሥርዐተ ግጻዌ ባሕርየ ቃላት የመዝገበ ቃላት መልአክና ሥርዐት አጻጽፍ ወይንም በጽሕፈት የተገለጠ የመዝገብ ቃላት ሥርዐተ አርእስት ይኽ ነው።
የባሕርየ ቃላት እርባ ቅምር በዐምስት ታላላቆች አርእስት ይከፈላል እነርሱም ፪ኛ ነው ፫ኛ አድራጊ ግሥ ፬ኛ ተደራጊ ግሥ ፭ኛ ቀዋሚ ግሥ ፮ኛ ኹነት ግሥ ናቸው እነዚኽም ፮ አዕማድ የግሥ ዐምዶች ናቸው እነዚኽም አዕማድ የተባሉት ከሀ፡እስከ ፈ፡ያሉትን የግሦች ሠራዊቶችን በእየቦታው የሚአሰልፉና የሚአራቡ ናቸው ግሦቹንም ኹሉ ሲአረቡ ዘር ስምን የመነሻ መደብ አድርገው ነው።    

እነዚኽም  ፮ አዕማድ የተባሉት ነው አድራጊ ግሥ ተደራጊ ቀዋሚ ግሥ ኹነት ግሥ ከንዑስ አንቀጽ (ከዘር ስም) በቅለው በእየ ግሣቸውን በእየ ተግባራቸው በኅላፊ አንቀጽ በትንቢት አንቀጽ በትእዛዝ አንቀጽ ተዘርዝረው ለሰባቱ የነጠላ ግሦች የአካል ስሞችን ዘርዛሪዎችና ማሠሪያዎች የሚኾኑ ፰ት የንባብ መሪዋች ናቸው። 

ሰባቱም የንባብ ዘርዛሪዎች የተባሉት ሰባቱ የንግግር መግለጫዎች ናቸው እነሱም አካላዊ ስም ተውላጠ ስም (የስም ለውጥ) ቅጽል የግሥ ተጨማሪ መስተዋድድ መስተፃምር ቃለ አጋኖናቸው። አዕማድ ከተባሉትም ከዐራቱ ኹለቱ አድራጊ ግሥና ተደራጊ ግሥ የሥራቸው ልማድ (ማለት) የግሣቸው አሠጋገር በአና በተ ይለያል። አ የማድረግ አሥጋሪ ኾኖ ይገኛል ነገር ግን ኹለጊዜ አ፡አድራጊ ግሥነቱን ትቶ የቀዋሚ ግሥን ሞያ ይዞ ይገኛል ይኸውም በዐይኑ ዐ፡ለሚነሣ  ግሥ ዐረፈ ፡ዐማረ፡ዐበረ፡ዐዘነ፡እንዳለው ያለው ነው የተደራጊ ልማድም የሚኾን ተደራጊ ግሥ ብቻ ኾኖ አይቀርም በአድራጊ ግሥነትም ያሠግራል ተ፡አድራጊ ግሥ ሲኾን ባልንጀራውን ተጣላ ፡ተበተበ፡ የሚታሠር ዕቃን በገመድ ተበተበ። ተከተከ ዶሮ ፡ዎፍ የሚተከትከውንበምንቃሩ ፡በአፉ ተከተከ ፡ ተፈተፈ፡ተረተረ፡እያለ የአድራጊ ግሥ ልማድን ይዞ ይገሠግሣል።

ነው ነባር አንቀጽ (ማሠሪያ) ነው።

፩፯ኛ) ነ-ው ነባር አንቀጽ ነው መባሉ በንዑስ አንቀጽ (ዘር ስም) በአካል ስም በተውላጠ ስም ላይ አንቀጽ መሠሪያ የሚኾን አንድ ቅንጣት ዘር ነው። እንደ አዕማድ ግሦችም የሚዐሥር ነባር አንቀጽም ያሰኘው ምድር ነው ቢሉ በቀዳማይ አንቀጽ በትእዛዝ አንቀጽ መንገድ ባለመረባቱ እንደ አዕማድ ግሦችም በ፲ኙ የአካል ስሞች ወይም ዝርዝሮች በመዘርዘሩ ነው።፲ኙ የአካል ስሞችም የተባሉት ነ-ው፡ ና-ት፡(ነ-ች)ነ-ኝ፡ነ-ኽ፡ነ-ሽ፡ነ-ዎ፡ና-ችኹ፡ና-ቸው፡ነ-ን እየ ተባሉ የሚዘረዘር ነው ሥረ ወጥ ፊደልነቱ ፡ነ፡ ብቻ ነው ው፡ርሱ ለሚባለው ናቸው በሩቅ ላለ የወንድ አካል ስም ዝርዝሩ ናቸው ነው ሲዘረዘሩም አኹን የመጣው እገሌ ነ-ው ብሎ ነ-ን እንደ አንቀጽ ው-ን፡ከ-ነ ጋራ ደምሮ አንድ ሥረ ወጥ ፊደል አስመስሎ ያናብባል ። ነ ፡ ከ፲ኙ የአካል ስሞች ሦስቱን የአካል ስሞች ለይቶ በ-ና፡ በ-ተ፡ቸ-ው፡ች-ኁ ፡ይዘረዘራል። ሦስቱ የአካል ስም የተባሉትም በሩቅ ያለች ሴት እርስዋ ና-ት፡ና-ት፡ነችም ይላል።በሩቅ ያሉትን ወንዶች እነርሱ ና-ቸው፡ና-ቸው በቅርብ ያሉትን ወንዶች እናንተ ና-ችኁ ፡ና-ችኁ ፡ይላል።

በዐምስቱ የአካል ስም ነ-ን አንቀጽ ሲአደርግ አንተ ነ-ኽ፡ነ-ኽ፡አንቺ ነ-ሽ፡እኔ ነ-ኝ፡ነ-ኝ ርስዎ ነ-ዎ፡ ነ-ዎት (ነኍ) ኍ እኛ ነ-ን (ነ-ነ) እያለ ነው። በኅላፊም ጊዜ የኾነ ርባታ ስለ ኾነ መንገዱን ለውጦ ባ፮ መንገድ ይረባል ሲረባም ነው ፡ነበረ፡ ይኾን ነበር፡ይኾናል፡ይኹን ነው።

የአድራጊ ግሥ መንገድ።

፩፰ኛ)  አድራጊ ግሥ ኹሉ በአሌፍ አ፡የፊደል ዘር ብቻ የተነሣ አይደለም በተደራጊውም ግሥ ልማድ በተና ፡በአ፡እስከ ፐ ድረስ ባሉ ነጠላ ግሦች ኹሉ ይነሣል አንዳንድ ጊዜም በአድራጊነት አ፡የማይፈልግበት ጊዜ አለው (አስ) ለቀቀ ፡መዘዘ፡ሰበረ፡ሰቀለ፡ቀበረ፡በረበረ፡በተነ፡እያለ በነጠላ ግሥ ኹሉ የአድራጊ ሥራ መሥራቱን ያመለክታል የአድራጊ ግሥንም ሞያ የሚአመለክት ን  ነው (አስ)ዮሐንስ ወንጌልን ጻፈ ባለ ጊዜ አድራጊ ዮሐንስ ነው ተደራጊ ተጻፈ ወንጌል ነው። የአድራጊን ሞያና የተደራጊን ሞያ የሚመለከት  ን፡ ነው።

የተደራጊ ግሥ መንገድ።

፩፲ኛ) ተደራጊ ግሥ የተባለ በተ፡የሚነሣ ግሥ አዝማች ነው።ተጻፈ ፡ተነበበ ፡ ተሠራ፡ ተገደለተበላ፡ተጠጣ ፡ሲል ተደራጊው በአድራጊው ሥልጣን ተደርጎ ሲገኝ ነው ተደራጊ ግሥም ኹሉ ሥራው በተፈፀመ ነገር ይነገራል እንጂ ገና የሥራ ድቅንና ውጥን ባለው ተሳሳቢ አይነገርም ተ፡ የተደራጊ ልማድን የሚአመለክት ነው ስለ ተባለ የነጠላ ግሥ መንገድ ርስ በርሱ የተጠላለፈ ስለ ኾነ  ተ፡የአድራጊ መንገድ እንዳለው ባለፈው መሥመር ተጽፎአል።

ተከታታዮች አዕማድ።

፳ኛ)  የኹለአቱ አዕማድ ግሦች ሦስት ተከታታዮች ሠራዊት አሉዋቸው የተባሉትም እነሱም ከአድራጊና ከተደራጊ ግሥ ሥር በቅለው ዘይቤውን በእየ መንገዱ የሚአስፋፉ ናቸው። ኦነሱም አደራራጊ ፡አስደራጊ ፡አስደራራጊ ፡ተደራራጊ ናቸው፡ አድራጊና አደራራጊ ግሦች የሥራ ተባባሪነት አላቸው።አዳራጊም ከአድራጊ ጋራ ረዳት ዐባሪ ተጨማሪ ኾኖ የሚሠራ ነውእንጂ ለራሱ አስገዳጅ ሥራ ያለው አይደለም አሠሪ ፡አሠራሪ፡አዳራጊ ማለት (አስ) ዳኛ በኹለት ገንዘብ ተከፋዮች ስዎች መኻከል ያለውን ጠብና ክርክር ዐይቶና በፍትሐ ነገሥት መጽሐፍ መጽሐፍ ፍርድ ፈርዶ ገንዘብን አሰጠ አከፋፈለ የሚባለውን ይመስላል።

አስደራጊም ከአደራጊና ከአደራራጊ ልዩነት የለውም (አስ) አንድ ሰው ለአንድ ወንበዴ ገንዘብን ሰጥቶ ጠላቱን አስገደለው ወይንም የክርስቶስ ደቀ መዝሙር (ተማሪ) የነበረው ይሁዳ ከአይሁድ ሠላሳ ብርን ተቀብሎ በመሳም ምልክትን ሰጥቶ መምህሩ ክርስቶስን በአይሁድ እጅአስያዘው እንደ ማለት ያለ ነው።

ተደራጊና ተደራራጊ የተደራጊ ጭፍሮች ናቸው።የተባሉትም እንዚኽም በሥራ እንደ ድርናማግ ርስ በርሳቸው የሚሠሩ ናቸው ወይንም የትምህርት ቤት ልጆች አንዱ ከሌላው እንዲበልጥ በትምህርት ተሽቀዳድመው ርስ በርሳቸው በትጋት ተሩዋሩዋጡ እንደሚባለው ያለ ነው 
የቀዋሚ ግሥ መንገድ።

፳፪ኛ) ቀዋሚ ግሥ ከአድራጊ ግሥም ከተደራጊ ግሥም ሳይመሳሰል ለብቻው ዐምድ ግሥነት አለው ቀዋሚ ግሥም መባሉ አድራጊ ግሥ ኾኖ በሌላ ላይ የአድራጊነት መብት ስለ ሌለው እንደ ተደራጊ ግሥም የተደራጊነት መብት ስለ ሌለውና አድራጊነቱም በራሱ ተደራጊነቱም በራሱ ላይ ስለ ኾነ ነው። ቀዋሚ ግሥም የሚነገረው በመስተዋድድ (በአገባብ) ላይ ነውእንጂ ያለመስተዋድድ አይነገርም። ዋኖቹም መስተዋድዶች ፮ት ናቸው እነሱም ላይ፡በ፡ከ፡ወደ፡ውስጥ ናቸው።
 
ሀ) ቀዋሚ ግሥም የተባለ ቆመ ፡ተቀመጠ ፡ተነሣ ፡ ተኛ ፡ወረደ ፡ወጣ ፡ዐለፈ ፡ተጋደመ እንደ ተባሉት ያሉ ናቸው ሲዘረዘሩ ሰውዬው ከተቀመጠበት ማንም ሳያስነሣው ቆመ ወይም በመቀመጫ ላይ ተቀመጠ ፡ተነሣ ፡ ከተቀመጠበት ፡ከተኛበት በኅይሉ ዐፈፍ ብሎ ተነሣ ፡ተኛ በአልጋ ላይ ተኛ ፡ወጣ ወደ ላይ ወጣ ፡ወረደ ከላይ ወደ ታች ወረደ በማለቱ ያስረዳል። 

ለ፻ ቀዋሚ ግሥ ኹሉ ያለ ቦታና ያለማድረጊያ አይነገርም ቦታና ማድረጊያም ያለ መስተዋድድ አይስማማምና አይነገርም።


የኾነ ግሥ መንገድ።

፳፫ኛ፻ ኾነ የተባለ የግሥ አዝማች በጽኑዕ የግሥ ዐምድ ለማይሔዱ ደካሞች ግሦች ኹሉ ዘርዛሪ አንቀጽ ነው። ደካሞች ግሦችም የተባሉት በዋና ግሥነት ኅላፊ አንቀጻቸው ተነግሮ በአፈታት ጊዜ በኾነ ዘርዛሪነት ሥራቸው የሚናገሩት ናቸው እንዚኽም በኾነ ዘርዛሪነት የሚነገሩ ልዩ ልዩ ግሦች ልዩ ልዩ መንገድ አላቸው።

ሀ) የግሦቹ ሥራ በኾነ ረዳትነት የሚነገረው ነው። በኾነ ረዳትነት የሚነገሩ ቃላትም ዐረጀ፡መረረ፡ ለመለመ፡ ዐተለ፡ ጎለመሰ(ጎረመሰ) ሞተ፡እንደ ተባሉት ተጠቃሽና ተሳቢዎች የሌላቸው በመኾናቸው ተጠቃሹም ተሳቢውም ኾነ ስለ ኾነ ነው እነዚኽም ተዘርዛሪዎች ግሦች ግሥነታቸው ተነግሮ በአፈታት ጊዜ ወደ ቅጽል ስምነት ተለውጠው በኾነ አንቀጽነት በመታሠራቸው ነው ቅጽል ስምም ዐሮጌን ኾነ መራራን ኾነ ወፍራምን ኾነ እንዳለው ያለ ነው ኾነም በእነሱ የግሥ ስም ላይ እየ ተቀጠለ ተጠሪ ኾኖ የግብራቸው ዘርዛሪ አንቀጽ በመኾኑ ነው

ለ) ኾነ የግሥ ረዳት አንቅጽ የሚኾናቸው ግሦች ኹሉ አስቀድመው በተነገሩበት የግሥ ግብር አለመኖራቸውና በእየ ጊዜው መለዋወጣቸው በኾነ ቦዝ አንቀጽነት ይገለጣል ተወለደ፡ዐረጀ፡ወፈረ፡ ቀጠነ፡ለመለመ፡መረረ፡ተብሎ ከተነገረ በኋላ ያ ዐረጀ፡ወፈረ ፡ቀጠነ ፡ለመለመ፡የተባለው ሰው ወይም ነገር በእየ ጊዜው መለዋወጡን በኾነ ይገለጣል ልጅ የነበረው ሰው ወይም ነገር በእየ ጊዜው በልዩ ልዩ ሥነ ገጽና አካል ቁመት ውፍረት ፡ቅጥነት፡ርዝመት እየ ታየ ወደጉልምስና ደረሰ ሙሉ ሰውም ኾኖ ዐረጀ፡ዐፈጀ ይባላል።

ሐ) በኾነ አንቀጽነት ኾነ የሚአሠራቸው ግሦች ተገሠው ኾነን አስቀርተው ግሡ የተዘረዘረለትን ባለቤት እየ ጠቀሱ ይነገራሉ።(አስረጂ)ልጁ ዐረጀ፡ቀጭኑ ወፈረ፡መራራው መረረ፡ጣፋጩጣፈጠ፡ማሩ ስኳሩ ጣፈጠ እየ ተባለ በአስረጂ መነገራቸው ነው።

መ) በኾነ አንቀጽነት የሚነገሩ የግሥ ቅጽል ስሞች ናቸው።የቅጽል ስምም ግሦች የተባሉት ባለጠጋ፡ሊቅ፡ዲዳ፡ደንቆሮ፡እንዳለው ያለ ነው።ኾነ በነባር ስምነት በእነዚኽ ላይ ወድቆ ማሠሪያ ሲኾን ባለጠጋን ኾነ ሊቅን ኾነ ዲዳን ኾነ ደንቆሮን ኾነ ይባላል።በቅጽል ላይ ወድቆ ማሠሪያ ሶኾን ብልኻተኛን ኾነ አፈኛን ኮነ ተንኮለኛን ኾነ ኃጢአተኛን ኾነ ይላል ነገር ግን ኾነ አንቀጽ የሚኾናቸው ብዙ ናቸው።

ሠ) ኮነ የነገር መነሻና ማስፋፍያ ይኾናል። የነገር መነሻና ማስፋፍያ ሲኾን በአንድ አገር እንደዚኽ ኾነ ብሎ ነገሩን በኾነ ታጥቆ የነገሩን ዝርዝር በኋላ ያመጣል።

ረ) ኾነ በኃላፊ ጊዜና በአኹን ጊዜ በሚመጣውም ጊዜ የምኞት መግለጫ ይኾናል።እንዲኽ 
ቢኾን ኖሮ ደግ ነበር።እንዲኽ ይኾናል።

ሰ) ኾነ በንባብ በንግግር ላይ በቦዝ አንቀጽነት ሳይነገር በአፈታት ላይ ቦዝ አንቀጽ ኾኖ ይነገራል (አስ) እኔ ብርሃን መጣኍ ባለ ጊዜ እኔ ብርሃን ኾኜ መጣኍ እኔ ንጉሥ መጣኍ እኔ ንጉሥ ኾኜ መጣኍ ይላል ኾነ መፍቻ አንቀጽ የ፡ መኾናቸው ሰዋስዎች ብዙ ናቸው በሰዋስው መጽሐፍ ይመለከቱአል።

ስለ ውጥን ቃላት ሐተታ።

፳፬ኛ) ከቀዳማይ አንቀጻቸው ዠምረው እስከ ደቂቀ ርባታቸው ድረስ ተርብተው ዋና የአንቀጽ መሪ አስተዳዳሪ ከመኾናቸው በላይ ራሳቸውን ላልቻሉ ለደካሞች ቃላት ማሠሪያ የሚ ኾኑ ብዙ ናቸው።ከእነሱም አለ፡ አደረገ፡በቃ፡ ኾነ፡ቻለ፡ገደደ፡ተገባ፡ፈለገ፡እሺ፡በጄ፡ይኹን፡ግድ የለም፡ምን ባሰኝ፡የለም ፡ተው፡ናቸው። ከእነዚኹም አደረገና አለ ዋኖች የግሥ ረዳቶች ናቸውለውጥን ቃላት ውጥን መሙሊያና መጨረሻ አንቀጽ ይኾናሉ ውጥን የተባሉትም በግሥ አንቀጽነት ለመረባትና ለመዘርዘር የማይችሉ ከዚኽ ቀጥለው የተጻፉት ናቸው።

ለጥ፡ቀጥ፡ ተግ፡ብቅ፡ቁጭ፡ቸል፡ከፍ፡ዝቅ፡ዱብ፡ብድግ፡ዐፈፍ፡እንደ ተባለው ያሉት ናቸው እነዚኽም ውጥን ቃላት ደንባቸው ከዘር ስም ከንዑስ አንቀጽ ነው ዘር ስምም (ንዑስ አንቀጽም) ለእንደነዚኽ ውጥን ቃላት ዝርዝር ለመስጠት ድምጡ የፈዘዘና የቦዘ ነው።(ለምሳሌ) መሔድ መምጣት እንዳለው ቃል ያለ ነው እነዚኽም ውጥን ቃላት ለጥ፡ቀጥ፡ተግ፡ከፍ፡እያሉ በሳድስ ቀለም ይፈጸማሉ ንዑስ አንቀጽም (ዘር) ስም ተዘርዛሪና ዘማች ግሥን እንደ ሚአበቅል እነዚኽም አደረገን አለን በግሥ ረዳትነት ያበቅላሉ አደረገም ለእነዚኽም ውጥን ቃላት በአድራጊነት የአንቀጽ ዝርዝር ይኾናቸዋል። ለጥ አደረገ የቆመውን ለጥ ለበጥ አደረገ ብቅ አደረገ የተሠወረውንና በውስጥ ያለውን ብቅ አደረገ የተዋረደውን ከፍ አደረገ እያለ የአደረገን አድራጊነት ያናግራል አለም በቀዋሚ ግሥ ዘርዛሪነት ብቅ አለ ከቤት ውስጥ ብቅ አለ ዝቅ አለ ከላይ ወደታች ዝቅ አለ ከፍ አለ ከዝቅተኛ ቦታ ወደ ላይ ከፍ አለ እያለ ለውጥን ቃሎች መሙሊያናረዳት አንቀጽ ይኾናል።

ስለ ረዳት ግሦች።

፳፭ኛ) አደረገና አለ ረዳት ግሥ ኾነው ውጥን ቃልን ኾነው ለሚገኙት ቃላት የእርባታ ዝርዝር አንቀጽ ይኾኑአቸዋል እነዚኽም በደቂቅ እርባታ አካሔድ የሚሔዱ ግሦች ለቀም፡ጻፍ፡ተከል፡ነቀል፡አከል፡አወክ፡እንደ ተባሉት ያሉ ናቸው እነዚኽም በነጠላ ግሥነት ሲገሠሥ ለቀመ፡ጻፈ፡ተከለ፡ነቀለ፡አከለ፡አወከ፡ተብለው ተዘርዛሪዎች የነበሩ ግሦች ውጥን ቃልን በኾኑ ጊዜ ግዕዝ ያናግሩ የነበረውን መድረሻውን ቀለም ጎርደው በሳድስ በተነበቡ ጊዜ አደረገና አለ የግሥ ረዳት ኾነው የአካል ስምን እየ ዘረዘሩ በዚኽ በተከታዩ አንቀጽ ተጽፈዋል።

ሀ) ለቀም ፡ተከል፡ነቀል፡አወክ፡እንደ ተባሉት ያሉት በአደረገና በአለ ሲዘረዘሩ (አስ)ጻፈ ጸሐፊው መጽሐፍን ጻፍ ጻፍ አደረገ ፡ለቀመ ፡ያፈሰሰውን ፍሳሽ ለቀመ፡ለቀም አደረገ ፡ተከለ፡አታክልተኛው ተክልን ተከለ፡ተከለ አደረገ ተከል አለ  ነቀለ ነቃዩ የተከለውን ነቀል አደረገ ነቀል አለ እያለ በኹለቱም በገቢርና በቀዋሚ ግሥ አወራረድ ይገሠግሣል።

ለ) ትእዛዝ አንቀጽ በአንድ የትእዛዝ መንገድ አለን ኅላፊ አንቀጽ ሲአደርገው ይቅር አለ ይኹን አለ ይደረግ አለ እያለ ነው ለሩቅ ሰው በሚዘረዘረው ዝርዝር ወይም በፍዝ ትእዛዝ ላይ እየ ወደቀ አንቀጽ ይኾናል።ፍዝ ትእዛዝ የአካል ስምንና ባለቤትን ሳይጠይቅስ ይደረግ አለ ይሠራ አለ ይጠጣ አለ እንዳለው ያለ ነው።

አለ ቦዝ አንቀጽ መኾን።

፳፮ኛ) አለ ቦዝ አንቀጹን (ቸልታውን) የቀና አንቀጽ የሚአደርግበት ጊዜ አለው እሱም በኃላፊ ጊዜ ሥራው ፍጹም በኾነ አነጋገር እየ ተናገረ ነው።

ሀ፻ ቦዝ አንቀጽም የተባሉ ጽፎ፡ ልኮ፡ ሔዶ፡ ወጥቶ እንዳለው ያሉ ነው እንደዚኽ ያሉ ቦዝ አንቀጾች አለን እየ ጨመሩ ፍጹም ኃላፊ አንቀጽን የቀና አንቀጽ ሲአደርግ ጽፎአል።ልኮአል፡መጥቶ አለ መጥቶአል እያለ አንድ ሥረ ወጥ ፊደል እያስመሰለ ይሠራል።

ለ) ለአለ አል ይኾናል በጎጃም አሉታ የሚነገረው በቦዝ አንቀጽ ነው አልብሎም፡አልተነግሮመአልተሰምቶም እያለ ነው።

አለ በቦዝ አንቀጽ ላይ ወድቆ ሰያፍ አንቀጽ መኾን።

፳፯ኛ) አለ በዘንድ አንቀጽ ላይ ተናባቢ ሥረ ወጥ ግሥ መስሎ ዘንድ አንቀጹን ሰያፍ አንቀጽ ሲአደርገው ይሔዱአል፡ ይመጡአል፡ እያለ ከይ ሥርነትና ከአል ጋራ እያናበበ ነው ሰያፍ አንቀጽም መባሉ በአድራጊ ዐምድም ኾነ ወይንም በተደራጊ የአካል ስም ዝርዝርን ሳይዘረዝር አሰይፎ ዘንድ አንቀጹን ይሔዱ ይመጡ እያለ በአለ አካሔድ ትእዛዝ አንቀጽ አድርጎ ስለተነገረ ነው። ሰያፍ አነጋገርም ገና ለሚመጣው ትንቢት ጊዜ በማዳመር ይን መነሻ አለን መድረሻ አድርጎ ነው።
ዳግም አለ መድረሻውን አሉታ እያደረገ አል መጣም አል ሔድም እያለ የአሉታ አንቀጽ ይኾናል።

በማጥበቅና በማላላት የሚነገር ቤታዊ ቃል።

፳፰ኛ)  አለና (አጥ) አለ ሰፊ (አጥ) ሰፊ በጽሕፈት አንድ ኾነው ሳለ በድምጥ ይለያያሉ አለ በመጠበቅ ጊዜ እገሌ በቤት ውስጥ አለ ይኖራል ይላል አለ (ተናገረ) ተብሎ በተነበበ ጊዜ እንደዚኽ አለ ተናገረ እያለ የንባቡን ሐረግ ቢአስረዝምም ቢአሳጥረውም እንደ ነገሩ ጉዳይ ይፈጸማል።ሰፊም በመጥበቅ ጊዜ የሰፋ ሜዳ ይኾናል ሰፊ በመላላት ጊዜ ልብስን የሚሰፋ ይኾናል። ከዚኽ በላይ የተጻፉት የእርባታ መሪዎች የተዘጋጀውን የግሥ መንገድ ለመግለጫ ያኽል ተጽፈዋል።
ከዚኽ ቀደም ዐማርኛ ደንበኛ ትምህርትና ግጻዌ መዝገበ ቃላት ስለ ሌለው የቃላቱ ማጥበቂያና ማላያ ማንሻ  መጣያ የንባቡ አገታት ምልክት የለውም ነበረ።ግን አኹን በዚኽ በዐዲሱ ዘመን ዐማርኛ ከውጭ አገር ትምህርት ጋራ ተወዳዳሪ ስለኾነ አነጋገሩ ፈጽሞ መልክና ስል
እንዲአገኝ ቃሉ ማጥበቂያና ማላያ ማቅኛ መያዣ የሚኾኑ ዐራት ምልክቶች ተደርገው ነበሩግን እነዚኽ ምልክቶች በማተሚያ ቤቱ ከፊደሉ ጋራ ስላልተገኙ ቀርተዋል። እነሱም በሚከተለው መሥመር እንደ ተጻፉት ያሉ ነበሩ፡
ይዘት፡( ) ድፋት ( )ደረት ( ) ቅናት ( )
ይዘት  ( ) አንድ ነጥብ ብቻ ነበረ ነ፡የተባለውን ፊደል ያዝ አድርጎ ማቆየት ነው ድፋት( ) በረበበ ላይ የወደቀው የድፋት ምልክት እንደ በር ከወደ ታች ነው ነበረ በ፡በተነገረ ጊዜ ትንፋሽን በደረትና በጕሮሮ አፍኖ በውስጥ ማስጠበቅ ነው።

ደረት ( ) ነበረ ረ፡ላይ የወደቀው የደረት ምልክት እንደ ሆይ ሀ፡በሩ ከወደ ላይ ነው በደረት ምልክት በሚደረግበት ጊዜ የቆመውን ትንፋሽ ከፊደሉ ጋራ መተንፈስ ነው።

ቅናት ( ) መላ መ፡ላይ ድፋት ( ) ላ፡ ላይ ቅናት ከወደ ላይ ወደ ታች ሰየፍ አድርጎ ይጭራል ይኸም ራብዕ ፊደል የድምጡ አነዛዘር በጣም አፍን የሚአስከፍት ስለኾነ ወደ ላይ ማንሣት፡ማቅናት፡ቅናት ወይንም ንተቅ ይባላል፡

ማስረጃ

ሆባይ (አጥ) ያለ ማጥበቂያ ምልክት በላላ ድምጥ የሚነገር ሆ እያለ የሚዘፍን ነው 
ሆባይ አለ  በጠበቀ ድምጥ ፡በሩጫ ፡በግሥጋሴ መንገዱን የሚሔድ የሚጠበጥብ ነው 
ሣረ በል (አጥ) ተብሎ ሲነበብ ል፡ ላይ ማጥበቅ ነው። በል (አላ) እንደ ዚኽ አድርግ ል፡ላይ ማላላት ነው።

መለየት አድ ግሥ መለየት ሲል የን አጥብቆ የሚለየውን ለእየ ብቻ ማድረግ ፡መለየት ነው።መለየት ቀ፡ግሥ መለየት ሲል ለን አጥብቆ አንዱ ከሌላው በሥራ ፡በቦታ መለየት ነው።







የስምንቱ ተወራራሾች መንገድ።

፳፱ኛ፻ በስምንቱ ተወራራሾች ወይም መራሕያን (መሪዎች) የተባሉት የአካልና የነገር ስሞችበእየ ራሳቸው የባለቤትና የግሡን መድረሻ ፊደል በተውላጠ ስም የሚዘረዝርባቸው ናቸው፡

እነዚኽም እርስ በርሳቸው በአንቀጽ የሚዘረዘሩ የአካል ስሞች እርሱ ፡እርሱዋ ፡እነርሱ፡እኔ፡አንተ፡አንቺ፡እኛ ፡እናንተ ናቸው።ይኽም የአወራራሾችን ወይም የመራሕያንን ሞያ ሲዐሳይ ነ ው አወራራሾችን ወይም የአካል ስም አንቀጽን ሲዘረዝር እኔ ትምህርትን እወዳለኍኝ ብሎ እኔ በማለት የአካል ስምን ትምህርትን እወዳለኍኝ» በማለት በነጠላ ዝርዝር ዝርዝርን ተናገረዝርዝር አንቀጽም በኹለት ክፍል ይከፈላል። ፪ኛው ነጠላ ዝርዝር አንቀጽ ነው ፫ኛው ድርብዝርዝር አንቀጽ ነው ነጠላ ዝርዝርም ብቻውን ለኾነ ሰው የነገሩ ድርሻ በመለዮ የሚነገርለትና ሌላ ሰውን የማይጠቅስ ነው  መለዮነቱም በነጠላ ግሥ ነጠላ ዝርዝርን በስምንቱ አወራራሾች (መራሕያን) (መሪዎች) በእየ ራሳቸው በሚነገር ነገር ብቻ ይዘረዝርላቸዋል ለእነዚኽም ስምንቱ የአካል ስሞች በነጠላ ግሥ ዝርዝር ሲነገርላቸው በእየ መደባቸው ይነገራሉ።የዕብራይስጥ ፡የዐረብ ፡መዝገበ ቃላት ግሥ ዝርዝርን ሲዘረዝር ወይንም ሲነግር በሩቅ ወንድ እንደ ኾነ ግዕዝም የሴም ወገን ሕዝብ ቋንቋ ነውና ነጠላ ግሥን በሩቅ ወንድ እየ ጠቀሰ ይዘረዝራልበግዕዝም ነጠላ ግሥ መንገድ ተወልደ፡ልህቀ፡ተምህረ፡አዕመረ፡መሐረ፡ሀሎ ፡ሀለወ፡ሞተ፡ተቀበረ፡ይላል።የዐማርኛው ግሥና የሰዋሰው መንገድ እንደ ግዕዝ ነውና የግሡን ነጠላ ዝርዝር በሩቅ ሰው አንቀጽ ይዘረዘራል ሲዘረዘርም ተወለደ፡ዐደገ፡ተማረ፡ዐወቀ፡አስተማረ፡ኖረ፡ሞተ፡ተቀበረእንዳለው ያለ ነው ነጠላነቱም እኔ አንተን ወለድኩኽ አሳደግኹኽ አስተማርኩኽ እንዳለው ያለው ሳይኾንና የዝርዝሩ ንግግር ሌላ ሰው ሳይጠቅስ ተወለደ፡ዐደገ፡ተማረ፡ዐወቀ፡እየ ተባለ ለሩቅ ሰው በነጠላ ግሥ ሲነገርለት ነው።የሩቅ ሰው ነጠላ ግሥ ዝርዝርም የተባለ ተወለደ፡ዐደገ፡ተብሎ በግሡ መድረሻ ያለው ደ-ና ፡ገ ዝርዝርነቱ ለሩቅ ሰው እንደ ተነገረ ነጠላ ግሥ ያመለክታል። እንዲኹም ለሩቅ ሰው የግሡን አንቀጽ መድረሻ ወይንም መጨረሻ በግዕዝ ፊደል ትወለደ፡ዐደገ፡ ተብሎ እንደ ተነገረለት ለብዙዎቹ ስሞችም ግዕዙን ወደ ካዕብነት ለውጦ ይዘረዝርላቸዋል። እሱም ተወለዱ፡ዐደጉ፡ተማሩ ፡ዐወቁ፡ አስተማሩ፡ኖሩ፡ሞቱ፡እንዳለው ያለ ነው።ለብዙዎች ሰዎች ዝርዝር የተባለውም ተወለዱ ዱ፡ ዐደጉ ጉ ፡ ያለው የዝርዝሩ መለዮ ካዕብ ነው እኔ ፡አንተ፡ አንቺ፡ርስዋ፡እኛ፡ እናንተ፡ ለሚባሉት የአካል ስሞችም የግሡን መድረሻ ከግሡ ጋራ አንድ ሥረ ወጥ አስመስሎ በስድስቱ ዘርዛሪዎች ባዕድ ቀለሞች ቅጽሎች ይዘረዝራቸዋል።እነሱም ኍ ፡ኸ፡ ሸ ፡ ን፡ ፩ችኍ ፡ናቸው እኔ ብሎ ለቅርብ ሰው ሲዘረዝርለት ተወለድኽ፡ዐደግኽ፡ዐወቅኽ፡እያለ በኸ ይዘረዝራል።አንቺ ለምትባለው የቅርብ ሴት ተወለድሽ፡ አደግሽ፡ተማርሽ፡ አስተማርሽ » ብሎ በሽ ይዘረዝርላታል።እርስዋ ለምትባለው የሩቅ ሴት በች ሲዘረዝርላት ተወለደች ፡አደገች፡ ተማረች፡ ዐወቀች፡እያለ ራስዋን በች እየ ለየ ይናገርላታል እኛ ለሚባሉና በቅርብ ኾነው ለሚናገረው በ-ን (ነ)ሰዘረዘርላቸው ተወለድን(ነ) አደግ-ን ፡ተማርን፡ዐወቅ-ን፡እያለ ይገለጥላቸዋል።በቅርብ ላሉ ሰሚዎች ሰዎች በች-ኍ ሲዘረዘር ተወለዳ-ች-ኍ አደጋ-ች-ኍ ፡ተማራች-ኍ ፡ዐወቃች-ኍ እያለ ራሳቸውን በችኍ ይዘረዝራል።

በሀሌታው ሀ ፡ ሁ ብሎ ዝርዝር አለመኾኑን የሚገልጥ መንገድ።

፳፲ኛ፻ ሀ-ሁ በአካል ስሞች ላይ ባዕድ ቅጽል እየ ኾነ ለመነገር ዝርዝርነት የለውም ዐማርኛ የግዕዝን ሰዋሰው መንገድ ተከትሎ ይሔዳል እንጂ ለብቻው የሰዋሰው መንገድ የለውም የግዕዝም ዝርዝር አንቀጽ በከ ነው እንጂ በሀሌታው ሀ-ና ፡በ-ሁ፡ሲዘረዘር አይገኝም። ግዕዝም ሲዘረዝር አዕመርከ፡ አዕመርክሙ ፡አዕመርኩ፡የሚለውን ዐማርኛ ዐወቅኽ፡ዐውቃችኹ ብሎ በዐረቢው ኸ ወይም በኍ ይዘረዝራል እንጂ በሀሌታው ሀ ዐወቅህ ፡ዐወቃችኍ ፡ዐወቅሁ ብሎ በሀና በሁ አይዘረዝርም።ዛሬ ዘመን በእየ ጽሑፉ ኹሉ በሀሌታው ሀ እንደሚዘረዝረው ግዕዝም በሀሌታው ሀ አዕመርሀ፡አዕመርህሙ ፡አዕመርሁ እያለ የሚዘረዝር ቢኾን ዐማርኛም ዐወቅሁ፡ ዐወቃችሁ፡ዐወቅሁህ፡እያለ በዘረዘረ ነበረ።ደግሞ የሀንና የሁን ዝርዝርነት የሚአፈርሱ ብዙዎች ቃላት አሉ አፍራሾቹም በግዕዝ ወለድከኒ፡መሐርከኒ ፡ወሀብከኒ ብሎ በከ የሚዘረዝረውን ዐማርኛውም ወለድኸኝ ፡አስተማርኸኝ፡ ሰጠኸኝ ፡በዐረቢው ኸ እያስተካከለ ያስረዳል። ስልዚኽ ዝርዝር አንቀጹን በሀና ፡በሁ፡ለውጦ ማንበብ መምህርና ትምህርት የሌለው የልማድ ንባብ ነውና አይመችም ሁ ካዕብ ሲባልም አፍን አሞጥሙጦ ነው።ወለድሁ ባለ ጊዜ ዝርዝር አንቀጽን በሁ ማድረግ አይገባም። ወለድኍ ከዚኽ ቀደም የዐማርኛ ሰዋሰው በደንብ ስላልተጻፈ ጸያፍ ንግግርና ያልተጣራ ንግግር ሳይለይ በልማዳዊ የወል ንግግር ሲነገር ይኖር ነበር።

የድርብ ዝርዝር መንገድ።

፴ኛ፻ ድርብ ዝርዝር አንቀጽ የተባለ አወራራሾች መራሕያን እንደ ግዕዝ ግሥ በአእመረ ቤትበሰማንያ መደብ በአካል ስም ላይ ዝርዝር የሚኾኑ ናቸው አካል ስምም እኔ ፡አንተ፡ እሱ፡እንዳለው ያለ ነው።

ድርብ ዝርዝር የተባሉትም ስምንቱ አወራራሾች መራሕያን (መሪዎች) የሩቅ ወንዶችና የሩቅ ሴቶች የቅርብ ወንዶችና የቅርብ ሴቶች ርስ በርሳቸው ነገር ለነገር ሲገባቡና ሲተዋወቁ ሲነጋገሩም ነው ድርብ ዝርዝር አንቀጽም መባሉ የተደራጊው ዝርዝር አንቀጽና የአድራጊው ዝርዝር አንቀጽ ሥረ ወጥ (አንድ ቃል) መስሎ እየ ወደቀ በመነገሩ ነው።

ሀ፻ የሩቅ ወንድ በሩቅ ያለውን አንድ ሰው ሲዐውቀው ዐወቀ-ው፡ ቀ፡ የዐዋቂው አንቀጽ ዝርዝር ነው ፡ው፡ ተብሎ የተዘረዘረው የታዋቂው ሰው አንቀጽ ዝርዝር ነው።

ለ፻ የሩቅ ወንድ የቅርቡን አንተ የሚባለውን ወንድ ሲዐውቀው ዐወቀ፡ኸ፡ቀ፡በሩቅ ያለ ወንድ ዝርዝር አንቀጽ ነው ፡ኸ፡ አንተ የሚባለው የታወቀው ወንድ ዝርዝር ነው።

ሐ፻ የሩቅ ወንድ በሩቅ ያሉትን ወንዶች በዝርዝር አንቀጽ ሲዐውቃቸው ዐወቃ-ቸው(ዐወቀ)አቸው ፡ቃ፡ የዐዋቂው የሩቅ ወንድ ዝርዝር አንቀጽ ነው።ቸው በሩቅ ያሉት የታዋቆቹ ወንዶችዝርዝር አንቀጽ ነው።

መ፻ በሩቅ ያለውን ወንድ በቅርብ ያሉትን እናንተ የሚባሉትን ወንዶች ሲዐውቃቸው ዐወቃችኍ  (ዐወቃ) አቸው ፡ቃ፡ የዐዋቂው የሩቅ ወንድ ዝርዝር አንቀጽ ነው ፡ችኍ ፡በቅርብ ያሉትታዋቆቹ ወንዶች ዝርዝር አንቅጽ ነው።

በሩቅ ያለች ሴትን በሩቅ ያለው ወንድ ሲዐውቃት
ዐወቀሽ ፡ ቀ፡ በሩቅ ያለ ወንድ ዝርዝር አንቀጽ ነው ሽ በቅርብ ያለችው የታዋቂዪቱ ሴት ዝርዝር አንቀጽ ነው። 

በቅርብ ያለ ወንድ በቅርብ ያለችን ሴት ሲዐውቃት ።
ዐወቅ-ኹሽ ፡ቅ፡ በቅርብ ያለ ያዋቂው ሰው ዝርዝር አንቀጽ ነው ኹሽ እኔ ለምትባለው የታዋቂዪቱ ዝርዝር አንቀጽ ነው።

ዐወቀ ኸን ፡ኸ፡በሩቅ ያለው እኛ ለሚባሉት ታዋቂዎች ዝርዝር አንቀጽ ነው።ን፡እኛ ለሚሉቱለሩቅ ሰዎች ዝርዝር አንቀጽ ነው። እያለ በመደብ በመደቡ ርስ በርሳቸው ይዘረዝራቸዋል። የዝርዝሩንም አንቀጽ በግዕዝ መዝገበ ቃላት በገጽ ራ፯ እስከ ፸፫ ይመለከቱአል።    

ስለ ልዩ ልዩ ጽሕፈት ሥርዐት።

፴፪ኛ፻ ደራሲ ወይም ጸሐፊ ልዩ ልዩ መጻሕፍትን ወይንም ደብዳቤን ሲጽፍ የሚዠምርበት አርእስተ ነገሩ ምዕራፍ ወይንም ማንሻ ነው። ምዕራፍም ወይንም ማንሻ ማለት ለሚዠመረው ሥራ መዠመሪያና ማረፊያ ማቆሚያ ማለት ነው። ብዙ የእህል ቅንጣት መክተቻ ጎተራ እንደ ኾነ ምዕራፍም የመጻሕፍትን ጥሬ ንባብ በስምንቱ አርእስተ ሰዋሰው በስም፡በተውላጠ ስም፡በቅጽል ፡በተውሳከ ግሥ ፡በመስተዋድድ፡በመስተፃምር ፡በቃለ አጋኖ እያሳካና እያጎለመሰበእየ ምዕራፉ ሰንጠረዥ ሰብስቦ ከቶ ይገኛል።በዚኽም ምዕራፍ ውስጥ ብዙ ዐረፍተ ነገሮች በእየ ጓዛቸው በልዩ ልዩ ምልክቶች ተጽፈው ይገኛሉ። ብዙዎች ቁም መጻሕፍቶችን የድርሰትመጻሕፍትንም ኾነ ደብዳቤ አጻጻፍን በምዕራፍ ዠምሮ በብዙዎች አርእስተ ነገራት(ማለት) ምዕራፍ ወይንም በክፍል በክፍል እየ ተጻፉ እንደ ነገሩ አዘራርና አበቃቀል ይከፈላሉ። አርእስተ ነገራት የተባሉት ቃላትም በአነጋገርና በምሥጢር የሚተባበሩበትን ተከታታዮች ቃላትበዐዲስ መሥመር ዠምረው ቃልን ከቃል ሐረጉን ከሐረጉ ጋራ እየ ዘማመቱና እያናበቡ በእየስልቱም እየ ለዩ የንባብ ብልትን ጣዕመ ቃሉንም በጎላ በተረዳ ነገር የሚለዩ ስምንት ናቸው።

እነዚኽም ፪ኛ ምዕራፍ ማንሻ አርእስተ ፫ኛ ነጥብ  ፬ኛ ነጠላ ሠረዝ  ፭ኛ ድርብ ሠረዝ  ፮ኛ ዐራት ነቍጣ ነጥብ ንዑስ ምዕራፍ ወይም ክፍል ነው ፯ኛ የጥያቄ ቃል  ፰ኛ ቃለ አጋኖ ማድነቅ ናቸው ነገር ግን ጠንቅቆ ሲቆጥሩት ብዙ ነው።     

ሀ፻ ምዕራፍ የተላከ ከእገሌ ይድረስ ከአቶ እገሌ ብሎ ሰላምታንና ጉዳዩን ዘርዝሮ ከጻፈ በኋላ ዐመተ ምሕረቱን ጽፎ እስከ ዘጋበት ቃል ድረስ የተጻፈው ቃል አንድ ምዕራፍ ይባላል።

ለ፻ ነጥብ ነው ነጥብም ማለት ኹለት የቀለም ጠብታ ወይም ቅንጣት ማለት ነው ይኸውም ነጥብ መባሉ በንባብ መጻሕፍት ውስጥ እርስ በርሳቸው በልዩ ልዩ ንባብ እየ ተነበቡ ለሚሔዱት ቃላት የፊደሉ መልክ ስድ ንባብ ኾነው እንዳይማቱ ሣጥን ሣጥን ኾነው ቃሉን የሚከቱና የሚገቱ የሚከተሩ እነዚኽ ነጥቦች ናቸው።

ሐ፻ ነጠላ ሠረዝ ባጭር ቃል ማኽል እየ ገባ የን ባቡ ሐረግ ባዕድ መኾኑን የሚአስረዳ ነጠላ ሠረዝ ነው። ማስረጃ ሰማይ፡ምድር፡ሰው፡መላእክት፡ፈረስ፡በቅሎ ፡ አበበ፡አፈራ፡እንዳለ ያለ ነውነጠላ ሰረዝና ድርብ ሰረዝ ዐራቱም ነጥቦች ተከታትለው ሲገኙ ሰልፈኞቹ ሊዋጉ ዠመሩ ሲልነጠላ ሰረዝ ጠላቶችም ድል ሊኾኑ ነው ሲል ድርብ ሰረዝ ነው።የመንግሥትም ጠላቶች ድልሊነሡ ነው። ሲል ዐራት ነጥብ ነው።በነጠላ ሠረዝ ብቻ ሲነገር ነገ ልደት ነው የዛሬ ፩፮ቀን የጥምቀት በዐል ነው አንተ ደከምኽ እኔ በረታኹ እንዳለው ያለ ነው።

መ፻ ድርብ ሠረዝ በኹለት ነጥቦች መካከል ሦስት ሠረዝ እንደዚኽ ማድረግ ነው እሱም በእየራሱ በሚታሠርና በሚነገር በአስረጅ በአፍራሽ ማኸልም እየ ገባ የቃሉንና የአነጋገሩን ዘመድና ባዕድ መኾኑን ለይቶ ያስረዳል።ልጄ ሆይ ሕጌን አትርሳ በራስኽ ዘንድ ባለአዕምሮ አትኹን እግዚአብሔር የሚወደውን ይገሥፃል በሕይወትኽ ዘመን ኹሉ በልዩ ልዩ ፈተና ትፈተናለኽ አንተ ሰነፍ ወደ ገብረ ጉንዳን ሒድ መንገዱንም ተመልከት ጠቢብም ኹን ይላል።

ሠ፻ ዐራት ነጥብ ወይም ነቁጣ ይባላል። እነዚኽም           ነቁጦች ነጥቦች የንባብ ምልክቶች በምዕራፍና በምዕራፍ የተከፈለ ዐጭርም ኾነ ረዥም ጸሐፊውና አንባቢው ዐረፍተ ንባቡንየሚአቆምበት ነው።(አስ) እግዚአብሔር ኢትዮጵያን በቸርነቱ ሲጠብቃት ይኖራል። ዐራት ነጥብ። ኢትዮጵያም በሃይማኖት እጆቹዋን ወደ እግዚአብሔር ታቀርባለች።ብሎ በዐራት ነጥብ አቁሞ ተከታዩ ንባብንም በዚኽ በዐለፈው ንባብ አነጋገሩን ለይቶ ሲናገር እንድኽ ይላልየምድር ነገሥታት እግዚአብሔርን አመሰገኑ።ለፈጣሪያችንም ዝማሬ አቀርቡ።

ረ፻ የጥያቄ ምልክት የሰውን ስም ለመጠየቅ ሲኾን ያለ ምልክት በአነጋገሩ ይታወቃል።ማነን ለማን ?የቱን? የተኛው? እያለ የሰውን አካል ስም ይጠይቃል። እነዚኽም ያለፉት ጥያቄዎች በሰው አካል ስም ይነገራሉ እንጂ በነገር ስም ላይ አይነገሩም።የነገርንና የሰው ስም በጥያቄ ለመለየት ምን ? ምነው? የምን ነገር ? ለምን ? እያለ ይጠይቃል። ግን ለነገርና ለሰው የሚኾን ጥያቄ አለ እሱም በግዕዝ ሊቃውንት ዘንድ የታወቀ ን ነው።የጥያቄ ምልክት ሲኾን መጣኸ-ን ፡ሒድኸ-ን እያለ በነገር ኹሉ እየ ገባ ጥያቄን ይኾናል።ግን በሕዝቡ ዘንድ ጥያቄ ወይ ነው። መጣኸ ወይ ሔድኸ ወይ እያለ ይጠይቃል። የጥያቄ ሐረግም ዐጫጭር ነው እንጂ ብዙ ጉት ንባብ የለውም።

ሰ፻ ንዑስ ምዕራፍ ይባላል።ንዑስ ምዕራፍም ማለት ስለ ልዩ ልዩ ምሥጢርና ዘይቤ ከጸሐፊውወይንም ከደራሲው የሚጻፉትን ለልዩ ልዩ ቃላት መሪ የሚኾኑ ናቸው።

ቀ፻ ቃለ አጋኖ ማለት በማድነቅ ነገርን ማጋነን ነው ቃለ አጋኖም ብዙ ጉት ንባብ አይሰማበትም ቃለ አጋኖ ብዙ የአነጋገር ስልት ይሰማበታል።

ጽሕፈት የተዠመረበት ጊዜና ሥርዐተ ጽሕፈቱ።
 
፴፫ኛ፻ ጽሕፈት ከቀድሞ ዠምሮ በግብፅና በፊንቂ ነበረ ቢባል በዚያን ጊዜ ምንም ተጽፎ ኖሮቆይቶም ቢኾን ለዛሬ ዘመን የሚጠቅም መጽሐፍ የነበረ አይመስልም።ሙሴ ግን በግብፃውያን ቤተ መንግሥት ስላደገ የነሱን ጥበብ ተምሮ ነበርና የእግዚአብሔርን ሕግ ለመጻፍ ተቻለው በእሱም ጊዜ የተጻፉ መጻሕፍት ዐለሙ ኹሉ እንዲተዳደርባቸውና የሰው ሕይወት እንዲጠበቅባቸው በመንፈሰ እግዚአብሔር የተጻፉ ስለ ኾኑ እስከ ዛሬ ድረስ በክብር ተጠብቀው ይኖራሉ።ግን ከሙሴ በፊትም ከሙሴም በኋላ የተጻፉ የዐለም ታሪኮች ከሰው አዕምሮ የተጻፉ ናቸውና እንደ ሙሴ መጻሕፍት በብዙ አገር ተስፋፍተው አልኖሩም ቢኖሩም እንኳ ሕገ እግዚአብሔር እንደ ተጻፈባቸው መጻሕፍት በሕግ ተጠብቀውና ተከብረው አልኖሩም። ስለዚኽቁም መጽሐፍ በሙሴ ጊዜ ተዠመረ።በሙሴ እጅም ዐሠርቱ ቃላትና በኦሪት ውስጥ የተጻፉት ሕገጋተ ተጻፉ።ከሙሴም በኋላ እስከ ልደተ ክርስቶስና እስከ ዮሐንስ ወንጌላዊ ሞት ድረስየተጻፉ መጻሕፍት ሐዲሳት ይባላሉ።ከእነሱም በኋላ የሚደረሱ ልዩ ልዩ የሊቃውንትና መጻሕፍተ መነኮሳት ናቸው በኋላም ድርሳናት (ድርሳነ እገሌ) ገድለ እገሌ የሚባሉ አዋልድ መጻሕፍት ናቸው መልካ መልኩም መድበል ይባላል።

ስለ ደብዳቤ ጽሕፈት ሐተታ።

፴፬ኛ፻ አንድ ሰው ከሌላው ጋራ ዐሳቡንና ጉዳዩን በደብዳቤ ጽሕፈት ተገናኝተው የሚተዋወ
ቁበት የዐሳቡን ቃል አመላላሽ ስለ ኾነ ደብዳቤ ተባለ ደብዳቤም በድምጥ የሚነገረውን ቃል መላሽ ማለት ነው። ደበደበ ድምጥን ጩኸት መለሰ ማለት በገደል በተራራ ሥር የሚጮኽናየሚናገር ሰው የሚናገረውን ድምጥ መልስ ከገደሉና ከተራራው ውስጥ የሚሰማው ድምጥ የገደል ማሚቶ ፻  (ደብዳቤ) ይባላል። የገደል ማሚቶም በሸዋ የገደል ማሚቶ በቤጌምድር በጎጃም ቀበሌ ይባላል።በሩቅ የሚሰማ ስለ ኾነ ደብዳቤም በገደል ማሚቶ ስም ተሠየመ። ደብዳቤም የሚባል ቃል ከዐረቢ የመጣ ነው ደብደበ ልዩ ልዩ ድምጥን አሰማ ማለት ነው።

የቁም መጻሕፍት ሥረዐት ።

፴፬ኛ፻ መጽሐፍም ሊጻፍ ሲታሰብ በጥራዝ ኾኖ ተጽፎ ይጠረዛል ስለዚኽ በልዩ ልዩ ዘመን የተጻፈ መጽሐፍ ለጽሕፈት መልክና ሥርዐት አለው።ይኸውም አንድ መጽሐፍ በጽሕፈት ተገልጦ ሲወጣ የወል ስሙ መጽሐፍ ይባላል በዝቶ ሲጻፍ መጻሕፍት ይባላል።ለኹሉ አብነት እንዲኾን በትልቁ ኹኖ ሲጻፍ መዝገብ ይባላል። ከዚኽም ከመዝገብ እየ ተወጣጣ የሚጻፈው ቅድ ምዕላድ ቁርጭኝ መጽሐፍ ይባላል። መጽሐፍ ሲነበብ ከቀኝ ወደ ግራ የሚገለበጠው ብራና ቅጠል ይባላል። ከተገለበጠም በኋላም የሚነበበው ቅጠል ገጽ ይባላል። ገጹም በኹለት በሦስት ዐምድ ይከፈላል ወይንም ትንሽ መጽሐፍ በአንድ ዐምድ ይኾናል።በወስፌና በማስመሪያ ተሠምሮ ቀለሙ የወደቀበት መሥመር ይባላል።ቀለሙ አተርትሮ ቆሞ የፊደሉ ንባብ የሚሔድበት መሥመር ሲራክ ይባላል።ከቀለሙ ቁመት በላይ ያለው የዐየር መንፈሻ ሕዋ እንደ እሚባል ልዩ ልዩ የንባብ ቀለም ከወደቀበት ከላይ ያለው ባዶ ብራናው ሕዋ ይባላል።የቀለሞቹ ቁመት ዘንግ ይባላል በእየ ቀለሙ ዘንግ ላይ በወገቡና በላይ በታች እየ ተቀጠለ የሚጻፈው ልዩ ቅጥይ ድምጥን መስጫ ቅይጥ እንዚራ ይባላል።
በፊደላትም ውስጥ የሚነገሩ ብዙዎች ባህሎች አሏቸው።በቀለሙ ማኸል እንደ በር ክፍት ኾኖ የሚታየውና ከላይም ኾነ ከታች ያልታጠረው እንደ በና ፡ሀ ፡ለ፡ ጠ፡ያለው በር ይባላል በቀለም ተከቦ ያልታጠረው እንደ ቀ ፡ ወ፡ የ፡ደ፡መ ፡ያለው ክብ መስኮት ይባላል።ኹለቱን የገጽ ዐምዶች የሚከፍላቸው ከላይ ያለው አርእስት ይባላል። ከጥራዙና ከመታጠፊያው ግራና ቀኝ ወገን ያለው እንደ እዚያው ገጽ፡ ግለየት፡ ሐውልት፡ኅዳግ፡ይባላል።ከዐምዱ ዳርና ዳር ያለው ግልየት ፡ኅዳግ ፡ይባላል።ታችኛው እጅ ማረፊያው ግልየት ኅዳግ ይባላል።እንደ መቅድመወንጌሉ ሥርዐት የኾነ እንደ ኾነ ላይኛው ገጽ አርእስት ግልየት ፡ኅዳግ ይባላል።ዳርና ዳሩም ገጽ፡ ምስማክ፡ ኅዳግ፡ ግልየት፡ይባላል ታችኛው ግልየት ፡ኅዳግ ይባላል።

እስከዚህ ድረስ የፊደል ጓዝ ሥርዐት ጽሕፈት ነው።

 
                                         ተሰማ ሀብተ ሚካኤል ግጽው።


ይኸ በዚኽ ገጽ ላይ ተጽፎ የሚታየው ፊደል ዛሬ ዘመን የሚጻፈውን የፊደል አጣጥል ያመለክታል።ግን ያኛው የቀድሞ ፊደልን አጣጥል ስለሚአመለክት ከኤሮፓና ከእስያ ፊደሎች ጋራ ተጽፎ ይገኛል።
                                                                                                 
         
                 የግዕዝ ፊደል።                                      አቡጊዳ ፊደል።

ሆይ      ሀ ፵ ሁ ፵ ሂ ፵ ሃ ፵ ሄ ፵ ህ ፵ ሆ             አሌፍ(አልፋ) አ ቡ ጊ ዳ ሄ ው ዞ 
ላዊ ለው ለ ፵ ሉ ፵ ሊ ፵ ላ ፵ ሌ ፵ ል፵ ሎ            ቤት ቤታ     በ  ጉ ዲ ሃ ዊ ዝ ሖ
ሐውት  ሐ ፵ ሑ ፵ ሒ፵ ሓ ፵ሔ ፵ሕ ፵ሖ            ጋሜል        ገ ዱ ሂ ዋ ዜ ሕ ጦ
ማይ     መ ፵ሙ ፵ሚ ፵ ማ ፵ሜ ፵ም ፵ሞ           ዳሌጥ ዴሌት ደ ሁ ዊ ዛ ሒ ጥ ዮ
ሠውት   ሠ ፵ሡ ፵ ሢ፵ ሣ ፵ ሤ ፵ ሥ፵ሦ            ሄ             ሀ ው ዚ ሓ ጤ ይ ኮ
ርእስ     ረ ፵ ሩ ፵ ሪ ፵ ራ ፵ ሬ ፵ ር ፵ ሮ            ዋው          ወ ዙ ሒ ጣ ዬ ክ ሎ
ሳት       ሰ ፵ ሱ ፵ ሲ ፵ ሳ ፵ ሴ ፵ ስ ፵ ሶ            ዛይ           ዘ ሑ ጢ ያ ኬ ል ሞ              ሸ ፵ ሹ ፵ ሺ ፵ ሻ ፵ ሼ ፵ ሽ ፵ሾ            ሔት         ሐ ጡ ዪ ካ  ሌ ም ኖ
ቃፍ      ቀ ፵ ቁ ፵ ቂ ፵ ቃ ፵ ቄ ፵ ቅ ፵ቆ            ጤት         ጠ ዩ ኪ ላ ሜ ን ሦ 
ቤት       በ ፵ ቡ ፵ ቢ ፵ ባ ፵ ቤ ፵ ብ ፵ቦ             ዮድ          የ ኩ ሊ ማ ኔ ሥ ዖ
ታው     ተ ፵ ቱ ፵ ቲ ፵ ታ ፵ ቴ ፵ ት ፵ቶ           ካፍ           ከ ሉ ሚ ና ሤ ዕ ፎ
          ቸ ፵ ቹ ፵ ቺ ፵ ቻ ፵ ቼ ፵ ች ፵ ቾ          ላሜድ ላም    ለ ሙ ኒ ሣ ዔ ፍ ጾ
ኅርም    ኀ ፵ ኁ ፵ ኂ ፵ ኃ ፵ ኄ ፵ ኅ ፵ ኆ          ሚም ሜም   መ ኑ ሢ ዓ ፌ ጽ ቆ
ነሐስ      ነ ፵ ኑ ፵ ኒ ፵ ና ፵ ኔ ፵ ን ፵ ኖ             ኖን (ኑን)      ነ ሡ ዒ ፋ ጼ ቅ ሮ
          ኘ ፵ ኙ ፵ ኚ ፵ ኛ ፵ ኜ ፵ ኝ ፵ ኞ           ሣምኬት      ሠ ዑ ፊ ጻ ቄ ር ሶ
አልፍ     አ ፵ ኡ ፵ ኢ ፵ አ ፵ ኤ ፵ እ ፵ ኦ           ዐይን (ዔ)     ዐ ፉ ጺ ቃ ሬ ስ ቶ
ካፍ       ከ ፵ ኩ ፵ ኪ ፵ ካ ፵ ኬ ፵ ክ ፵ ኮ            ፌ             ፈ ጹ ቂ ራ ሴ ት ኆ
ኻፍ      ኸ ፵ ኹ ፵ ኺ ፵ ኻ ፵ኼ ፵ ኽ ፵ኾ           ጻዴ           ጸ ቁ ሪ ሳ ቴ ኅ ዖ   
ዋው      ወ ፵ ው ፵ ዊ ፵ ዋ ፵ ዌ ፵ ዉ ፵ዎ           ቆፍ           ቀ ሩ ሲ ታ ኄ ፅ ጶ
ዐይን      ዐ ፵ ዑ ፵ ዒ ፵ ዓ ፵ ዔ ፵ ዕ ፵ ዖ            ሬስ            ረ ሱ ቲ ኃ ፄ ጵ ፖ   
ዘይ       ዘ ፵ ዙ ፵ ዚ ፵ ዛ ፵ ዜ ፵ ዝ ፵ ዞ             ሳን            ሰ ቱ ኂ ፃ ጴ ፕ ኦ
          ዠ ፵ ዡ ፵ ዢ ፵ ዣ ፵ ዤ ፵ ዥ ፵ ዦ       ታ            ተ ኁ ፂ ጳ ፔ እ ቦ
የማን      የ ፵ ዩ ፵ ዪ ፵ ያ ፵ ዬ ፵ ይ ፵ዮ             ኻ            ኀ  ፁ ጲ ፓ ኤ ብ ጎ
ድንት     ደ ፵ ዱ ፵ ዲ ፵ ዳ ፵ ዴ ፵ ድ ፵ ዶ                         ፀ ጱ ፒ ኣ ቤ ግ ዶ
           ጀ ፵ ጁ ፵ ጂ ፵ ጃ ፵ ጄ ፵ ጅ ፵ ጆ                         ጰ ፑ ኢ ባ ጌ ድ ሆ
ገምል      ገ ፵ ጉ ፵ ጊ ፵ ጋ ፵ ጌ ፵ ግ ፵ ጎ                           ፐ ኡ ቢ ጋ ዴ ህ ዎ
ጠይት     ጠ ፵ ጡ ፵ ጢ ፵ ጣ ፵ ጤ ፵ ጥ ፵ ጦ                      
           ጨ ፵ ጩ ፵ ጪ ፵ ጫ ፵ ጬ ፵ ጭ ፵ ጮ
ጳይት      ጰ ፵ ጱ ፵ ጲ ፵ ጳ ፵ ጴ ፵ ጵ ፵ ጶ
ጸደይ       ጸ ፵ ጹ ፵ ጺ ፵ ጻ ፵ ጼ ፵ ጽ ፵ ጾ                           ቄ ቍ ቋ ቌ ቍ
ፀሐ         ፀ ፵ ፁ ፵ ፂ ፵ ፃ ፵ ፄ ፵ ፅ ፵ ፆ                             ኈ ኍ ኋ ኌ ኍ
ፈፍ        ፈ ፵ ፉ ፵ ፊ ፵ ፋ ፵ ፌ ፵ ፍ ፵ ፎ                           ኰ  ኲ ኳ ኴ ኲ 
            ፐ ፵ ፑ ፵ ፒ ፵ ፓ ፵ ፔ ፵ ፕ ፵ ፖ                          ጐ  ጒ ጓ ጔ  ጕ 
   

ቃላትን ማሳጠሪያ ።

ላቲ           ላቲን                               አገ        አገባብ
ሐረ           ሐረርኛ                            አጐ        አጐላማሽ
ሐተ          ሐተታ                             አጥ        አጥብቅ የሚጠብቀውን ቃል አ
                                                               ጥብቀህ አንብብ
መስተ        መስተዋድድ                        አፍ        አፍራሽ
መስተፃ       መስተፃምር                         እን        እንግሊዝኛ 
መደ          መደረጊያ                           ኹነ        ኹነት ግሥ
መጽ፡ ቅ      መጽሐፍ ቅዱስ                      ወገ        ወገን  ቅጽል
ሙሻ፡ ዘር    ሙሻ ዘር                            ውሰ ብዙ   ውስጠ ብዙነት ያለው
ማድ፡ስ       ማድረጊያ ስም                      ዐረ         ዐረቢኛ
ማድ          ማድነቅ                             ዕብ        ዕብራይስጥ
ምሳ           ምሳሌ                              ዘር፡ስ      ዘር ስም ከዘር ግሥ እየተረባ የ
                                                               ሚወጣ ስም
ሰያ፡አን       ሰያፍ አንቀጽ                       ዝር        ዝርዝር ስም አንተ፡እኔ፡አንቺ፡እ                                                                ሱዋ እንዳለው ያለ ነው
ሱማ          ሱማሌ                               የሥ፡ዐይ    የሥራው ዐይነት
ሳ፡ዘ          ሳቢ ዘር                              የጨ፡አነ     የጨዋ አነጋገር
ስም          ስም                                  ዲቃ፡ ግሥ   ዲቃላ ግሥ
ሸዋ          ሽዋ፡ሸዋኛ፡ሽዋዬ                      ጋል          ጋልኛ
ቀዋ፡ግ       ቀዋሚ ግሥ አድራጊም ተደራ       ግሣ፡ቅ       ግሣዊ ቅጽል  
              ጊም ያይደለ በራሱ የቆመ ግሥ                              
ቃለ፡አጋ      ቃለ አጋኖ                            ግሣ፡ቅ፡አ     ግሣዊ ቅጽል አድራጊ
ባህ           ባህል፡አባብል፡በእየ አገሩ የሚነገር    ግሣ፡ቅ፡ተ    ግሣዊ ቅጽል ተደራጊ
ባለ           ባለቤት ከተከታታዩ ግሥ አስቀድ    ግሪ          ግሪክ     
              ሞ ተጽፎ የሚገኝ
ቤት          ቤት የግጥም ቤት ስንኝ               ግብ፡ስ      ግብር ስም
በጌ           በጌምድር፡በበጌምድር የሚነገር ቃል  ግዕ         ግዕዝ  
ብዙ          ብዙዎች፡በብዛት የሚነገሩ ነገሮች      ጎጃ         ጎጃምኛ
ቦዝ፡ አን      ቦዝ አንቀጽ                            ጎን         ጎንደርኛ
ተመ          ተመሳሳይ ግሥ                        ጥያ        ጥያቄ
ተው          ተውላጠ ስም                          ( )          ንዑስ አንቀጹን ከተረቢው                                                                    ግሥ በቅንፍ ለመለየት ነው
ተውሳ         ተውሳከ ግሥ                         ( )          ዐማርኛ፡ግዕዝ፡ዕብራይስጥ፡
                                                                   የሚገናኙበትን ማመልከቻ 
                                                                   ነው።
የግ፡ተ         የግሥ ተጨማሪ                       ( )          ተደራራቢውን ፊደል እንደ
ተደ፡ግ        ተደራጊ ግሥ፡ተገብሮ                              ንግግሩ ልማድ ፪ ነት አጥ-ትግ           ትግሬኛ                                             ብቆ አጥቦ አንደኛውን አለነባ፡ ስ         ነባር ስም                                           መነበቡን በቅንፍ ለማስቀረ
ንዑ፡አን       ንዑስ አንቀጽ                                       ት ነው አስረጅ ለፈፈ ይለ-አላ            አላላ፡በመላላት የሚነገረውን                        (ፍ)ፋል፡ለቀቀ ይለ(ቅ)ቃል                ቃል አላልተኽ አንብብ                            ዣ(ጃ)ንጥላ እንዳለው ያለ-አስ            አስረጅ                                             ውን ለይቶ የሚአመለክት 
አድ           አድራጊ ግሥ                                       ነው።

